<?xml version="1.0"?>
<rss version="2.0">
    <channel>
        <title>花間の小部屋</title>
        <subtitle>生如夏花之絢爛、死如秋葉之寂美。</subtitle>
        <icon>https://hanaai.xyz/images/favicon.ico</icon>
        <link>https://hanaai.xyz</link>
        <author>
          <name>花間 葉風</name>
        </author>
        <description>日常摸魚、偶爾寫些東西</description>
        <language>zh-TW</language>
        <pubDate>Thu, 20 Jul 2023 03:46:57 +0800</pubDate>
        <lastBuildDate>Thu, 20 Jul 2023 03:46:57 +0800</lastBuildDate>
        <item>
            <guid isPermalink="true">https://hanaai.xyz/%E9%BE%8D%E6%96%87%E9%9E%AD%E5%BD%B1/</guid>
            <title>龍文鞭影</title>
            <link>https://hanaai.xyz/%E9%BE%8D%E6%96%87%E9%9E%AD%E5%BD%B1/</link>
            <category term="平水韻" scheme="https://hanaai.xyz/tags/%E5%B9%B3%E6%B0%B4%E9%9F%BB/" />
            <category term="花間的漢文素養" scheme="https://hanaai.xyz/tags/%E8%8A%B1%E9%96%93%E7%9A%84%E6%BC%A2%E6%96%87%E7%B4%A0%E9%A4%8A/" />
            <pubDate>Thu, 20 Jul 2023 03:46:57 +0800</pubDate>
            <description><![CDATA[ &lt;h2 id=&#34;一東&#34;&gt;&lt;a class=&#34;anchor&#34; href=&#34;#一東&#34;&gt;#&lt;/a&gt; 一東&lt;/h2&gt;
&lt;p&gt;粗成四字、誨爾童蒙。 經書暇日、子史須通。&lt;br /&gt;
重華大孝、武穆精忠。 堯眉八彩、舜目重瞳。&lt;br /&gt;
商王禱雨、漢祖歌風。 秀巡河北、策據江東。&lt;br /&gt;
太宗懷鷂、桓典乘驄。 嘉賓賦雪、聖祖吟虹。&lt;br /&gt;
鄴仙秋水、宣聖春風。 愷崇鬪富、渾濬爭功。&lt;br /&gt;
王倫使虜、魏絳和戎。 恂留河內、何守關中。&lt;br /&gt;
曾除丁謂、皓折賈充。 田驕貧賤、趙別雌雄。&lt;br /&gt;
王戎簡要、裴楷清通。 子尼名士、少逸神童。&lt;br /&gt;
巨伯高誼、許叔陰功。 代雨李靖、止雹王崇。&lt;br /&gt;
和凝衣缽、仁傑藥籠。 義倫清節、展獲和風。&lt;br /&gt;
占風令尹、辯日兒童。 敝履東郭、粗服張融。&lt;br /&gt;
盧杞除患、彭寵言功。 放歌漁者、鼓枻詩翁。&lt;br /&gt;
韋文朱武、陽孝尊忠。 倚閭賈母、投閣揚雄。&lt;br /&gt;
梁姬值虎、馮后當熊。 羅敷陌上、通德宮中。&lt;br /&gt;
&lt;span id=&#34;more&#34;&gt;&lt;/span&gt;&lt;/p&gt;
&lt;h2 id=&#34;二冬&#34;&gt;&lt;a class=&#34;anchor&#34; href=&#34;#二冬&#34;&gt;#&lt;/a&gt; 二冬&lt;/h2&gt;
&lt;p&gt;漢稱七制、唐羨三宗。 杲卿斷舌、高祖傷胸。&lt;br /&gt;
魏公切直、師德寬容。 禰衡一鶚、路斯九龍。&lt;br /&gt;
純仁助麥、丁固夢松。 韓琦芍藥、李固芙蓉。&lt;br /&gt;
樂羊七載、方朔三冬。 郊祁並第、譚尚相攻。&lt;br /&gt;
陶違霧豹、韓比雲龍。 洗兒妃子、校士昭容。&lt;br /&gt;
綵鸞書韻、琴操參宗。&lt;/p&gt;
&lt;h2 id=&#34;三江&#34;&gt;&lt;a class=&#34;anchor&#34; href=&#34;#三江&#34;&gt;#&lt;/a&gt; 三江&lt;/h2&gt;
&lt;p&gt;古帝鳳閣、刺史雞窗。 亡秦胡亥、興漢劉邦。&lt;br /&gt;
戴生獨步、許子無雙。 柳眠漢苑、楓落吳江。&lt;br /&gt;
魚山警植、鹿門隱龐。 浩從床匿、崧避杖撞。&lt;br /&gt;
劉詩瓿覆、韓文鼎扛。 愿歸盤谷、楊憶石淙。&lt;br /&gt;
弩名克敵、城築受降。 韋曲杜曲、夢窗草窗。&lt;br /&gt;
靈徵芻狗、詩禍花尨。 嘉貞絲幔、魯直彩缸。&lt;/p&gt;
&lt;h2 id=&#34;四支&#34;&gt;&lt;a class=&#34;anchor&#34; href=&#34;#四支&#34;&gt;#&lt;/a&gt; 四支&lt;/h2&gt;
&lt;p&gt;王良策馬、傅說騎箕。 伏羲畫卦、宣父刪詩。&lt;br /&gt;
高逢白帝、禹夢玄彝。 寅陳七策、光進五規。&lt;br /&gt;
魯恭三異、楊震四知。 鄧攸棄子、郭巨埋兒。&lt;br /&gt;
公瑜嫁婢、處道還姬。 允誅董卓、玠殺王夔。&lt;br /&gt;
石虔矯捷、朱亥雄奇。 平叔傅粉、弘治凝脂。&lt;br /&gt;
伯俞泣杖、墨翟悲絲。 能文曹植、善辯張儀。&lt;br /&gt;
溫公警枕、董子下帷。 會書張旭、善畫王維。&lt;br /&gt;
周兄無慧、濟叔不癡。 杜畿國士、郭泰人師。&lt;br /&gt;
伊川傳易、覺範論詩。 董昭救蟻、毛寶放龜。&lt;br /&gt;
乘風宗愨、立雪楊時。 阮籍青眼、馬良白眉。&lt;br /&gt;
韓子孤憤、梁鴻五噫。 錢昆嗜蟹、崔諶乞糜。&lt;br /&gt;
隱之賣犬、井伯烹雌。 枚皋敏捷、司馬淹遲。&lt;br /&gt;
祖瑩稱聖、潘嶽誠奇。 紫芝眉宇、思曼風姿。&lt;br /&gt;
毓會竊飲、諶紀成糜。 韓康賣藥、周術茹芝。&lt;br /&gt;
劉公殿虎、莊子塗龜。 唐舉善相、扁鵲名醫。&lt;br /&gt;
韓琦焚疏、賈島祭詩。 康侯訓侄、良弼課兒。&lt;br /&gt;
顏狂莫及、山器難知。 懶殘煨芋、李泌燒梨。&lt;br /&gt;
幹椹楊沛、焦飯陳遺。 文舒戒子、安石求師。&lt;br /&gt;
周師猿鵠、梁相鵷鴟。 臨洮大漢、瓊崖小兒。&lt;br /&gt;
東陽巧對、汝錫奇詩。 啟期三樂、藏用五知。&lt;br /&gt;
墮甑叔達、發甕鍾離。 一錢誅吏、半臂憐姬。&lt;br /&gt;
王胡索食、羅友乞祠。 召父杜母、雍友楊師。&lt;br /&gt;
直言解髮、京兆畫眉。 美姬工笛、老婢吹篪。&lt;/p&gt;
&lt;h2 id=&#34;五微&#34;&gt;&lt;a class=&#34;anchor&#34; href=&#34;#五微&#34;&gt;#&lt;/a&gt; 五微&lt;/h2&gt;
&lt;p&gt;敬叔受餉、吳祜遺衣。 淳于竊笑、司馬微譏。&lt;br /&gt;
子房辟榖、公信採薇。 卜商聞過。伯玉知非。&lt;br /&gt;
仕治遠志、伯約當歸。 商安鶉服、章泣牛衣。&lt;br /&gt;
蔡陳善謔、王葛交饑。 陶公運甓、孟母斷機。&lt;/p&gt;
&lt;h2 id=&#34;六魚&#34;&gt;&lt;a class=&#34;anchor&#34; href=&#34;#六魚&#34;&gt;#&lt;/a&gt; 六魚&lt;/h2&gt;
&lt;p&gt;少帝坐膝、太子牽裾。 衛懿好鶴、魯隱觀魚。&lt;br /&gt;
蔡倫造紙、劉向校書。 朱雲折檻、禽息擊車。&lt;br /&gt;
耿恭拜井、鄭國穿渠。 國華取印、添丁抹書。&lt;br /&gt;
細侯竹馬、宗孟銀魚。 管甯割席、和嶠專車。&lt;br /&gt;
渭陽袁湛、宅相魏舒。 永和擁卷、次道藏書、&lt;br /&gt;
鎮周贈帛、虙子驅車。 廷尉羅雀、學士焚魚。&lt;br /&gt;
冥鑒季達、預識盧儲。 宋均渡虎、李白乘驢。&lt;br /&gt;
倉頡造字、虞卿著書。 班姬辭輦、馮誕同輿。&lt;/p&gt;
&lt;h2 id=&#34;七虞&#34;&gt;&lt;a class=&#34;anchor&#34; href=&#34;#七虞&#34;&gt;#&lt;/a&gt; 七虞&lt;/h2&gt;
&lt;p&gt;西山精衛、東海麻姑。 楚英信佛、秦政坑儒。&lt;br /&gt;
曹公多智、顏子非愚。 伍員覆楚、勾踐滅吳。&lt;br /&gt;
君謨龍片、王肅酪奴。 蔡衡辨鳳、義府題烏。&lt;br /&gt;
蘇秦刺股、李績焚須。 介誠狂直、端不糊塗。&lt;br /&gt;
關西孔子、江左夷吾。 趙抃攜鶴、張翰思鱸。&lt;br /&gt;
李佳國士、聶憫田夫。 善謳王豹、直筆董狐。&lt;br /&gt;
趙鼎倔強、朱穆專愚。 張侯化石、孟守還珠。&lt;br /&gt;
毛遂脫穎、終軍棄繻。 佐卿化鶴、次仲為烏。&lt;br /&gt;
韋述杞梓、盧植楷模。 士衡黃耳、子壽飛奴。&lt;br /&gt;
直筆吳競、公議袁樞。 陳勝輟鍤、介子棄觚。&lt;br /&gt;
謝名蝴蝶、鄭號鷓鴣。 戴和書簡、鄭俠呈圖。&lt;br /&gt;
瑕丘賣藥、鄴令投巫。 冰山右相、銅臭司徒。&lt;br /&gt;
武陵漁父、閩越樵夫。 漁人鷸蚌、田父㕙盧。&lt;br /&gt;
鄭家詩婢、郗氏文奴。&lt;/p&gt;
&lt;h2 id=&#34;八齊&#34;&gt;&lt;a class=&#34;anchor&#34; href=&#34;#八齊&#34;&gt;#&lt;/a&gt; 八齊&lt;/h2&gt;
&lt;p&gt;子晉牧豕、仙翁祝雞。 武王歸馬、裴度還犀。&lt;br /&gt;
重耳霸晉、小白興齊。 景公禳慧、竇儼占奎。&lt;br /&gt;
卓敬馮虎、西巴釋麑。 信陵捕鷂、祖逖聞雞。&lt;br /&gt;
趙苞棄母、吳起殺妻。 陳平多轍、李廣成蹊。&lt;br /&gt;
烈裔刻虎、溫嶠燃犀。 梁公訓雀、茅容割雞。&lt;/p&gt;
&lt;h2 id=&#34;九佳&#34;&gt;&lt;a class=&#34;anchor&#34; href=&#34;#九佳&#34;&gt;#&lt;/a&gt; 九佳&lt;/h2&gt;
&lt;p&gt;禹鈞五桂、王祐三槐。 同心向秀、肖貌伯偕。&lt;br /&gt;
袁閎土室、羊侃水齋。 敬之說好、郭訥言佳。&lt;br /&gt;
陳瓘責己、阮籍詠懷。&lt;/p&gt;
&lt;h2 id=&#34;十灰&#34;&gt;&lt;a class=&#34;anchor&#34; href=&#34;#十灰&#34;&gt;#&lt;/a&gt; 十灰&lt;/h2&gt;
&lt;p&gt;初平起石、左慈擲杯。 名高麟閣、功顯雲臺。&lt;br /&gt;
朱熹正學、蘇軾奇才。 淵明賞菊、和靖觀梅。&lt;br /&gt;
雞黍張范、膠漆陳雷。 耿弇北道、僧孺西臺。&lt;br /&gt;
準題華嶽、綽賦天臺。 穆生決去、賈鬱重來。&lt;br /&gt;
臺烏成兆、屏雀為媒。 平仲無術、安道多才。&lt;br /&gt;
楊億鶴蛻、竇武蛇胎。 湘妃泣竹、鉏麑觸槐。&lt;br /&gt;
陽雍五壁、溫嶠一臺。&lt;/p&gt;
&lt;h2 id=&#34;十一真&#34;&gt;&lt;a class=&#34;anchor&#34; href=&#34;#十一真&#34;&gt;#&lt;/a&gt; 十一真&lt;/h2&gt;
&lt;p&gt;孔門十哲、殷室三仁。 晏能處己、鴻恥因人。&lt;br /&gt;
文翁教士、朱邑愛民。 太公釣渭、伊尹耕莘。&lt;br /&gt;
皋惟團力、泌僅獻身。 喪邦黃浩、誤國章惇。&lt;br /&gt;
鞅更秦法、普讀魯論。 呂誅華士、孔戮聞人。&lt;br /&gt;
暴勝持斧、張綱埋輪。 孫非識面、韋豈呈身。&lt;br /&gt;
令公請稅、長孺輸緡。 白州刺史、絳縣老人。&lt;br /&gt;
景行蓮幕、謹選花裀。 郗超造宅、季雅買鄰。&lt;br /&gt;
壽昌尋母、董永賣身。 建安七子、大曆十人。&lt;br /&gt;
香山詩價、孫濟酤緡。 令嚴孫武、法變張巡。&lt;br /&gt;
更衣范冉、廣被孟仁。 筆床茶灶、羽扇綸巾。&lt;br /&gt;
灌夫使酒、劉四罵人。 以牛易馬、改氏為民。&lt;br /&gt;
壙先表聖、燈候沈彬。&lt;/p&gt;
&lt;h2 id=&#34;十二文&#34;&gt;&lt;a class=&#34;anchor&#34; href=&#34;#十二文&#34;&gt;#&lt;/a&gt; 十二文&lt;/h2&gt;
&lt;p&gt;謝敷處士、宋景賢君。 景宗險韻、劉煇奇文。&lt;br /&gt;
袁安臥雪、仁傑望雲。 貌疏宰相、腹負將軍。&lt;/p&gt;
&lt;h2 id=&#34;十三元&#34;&gt;&lt;a class=&#34;anchor&#34; href=&#34;#十三元&#34;&gt;#&lt;/a&gt; 十三元&lt;/h2&gt;
&lt;p&gt;傲倪昭諫、茂異簡言。 金書夢玨、紗護卜藩。&lt;br /&gt;
童恢捕虎、古冶持黿。 何奇韓信、香化陳元。&lt;br /&gt;
徐幹中論、揚雄法言。 力稱烏獲、勇尚孟賁。&lt;br /&gt;
八龍荀氏、五豸唐門。 張瞻炊臼、莊周鼓盆。&lt;br /&gt;
疏脫士簡、博奧文元。 敏修未娶、陳嶠初婚。&lt;br /&gt;
長公思過、定國平冤。 陳遵投轄、魏勃掃門。&lt;br /&gt;
孫璉織屨、阮咸曝褌。 晦堂無隱、溈山不言。&lt;/p&gt;
&lt;h2 id=&#34;十四寒&#34;&gt;&lt;a class=&#34;anchor&#34; href=&#34;#十四寒&#34;&gt;#&lt;/a&gt; 十四寒&lt;/h2&gt;
&lt;p&gt;莊生蝴蝶、呂祖邯鄲。 謝安折屐、貢禹彈冠。&lt;br /&gt;
顗容王導、浚殺曲端。 休那題碣、叔邵憑棺。&lt;br /&gt;
如龍諸葛、似鬼曹瞞。 爽欣御李、白願識韓。&lt;br /&gt;
黔婁布被、優孟衣冠。 長歌甯戚、鼾睡陳摶。&lt;br /&gt;
曾參務益、龐德遺安。 穆親杵臼、商化芝蘭。&lt;br /&gt;
葛洪負笈、高鳳持竿。 釋之結襪、子夏更冠。&lt;br /&gt;
直言唐介、雅量劉寬。 捋鬚何典、捉鼻謝安。&lt;br /&gt;
張華龍鮓、閔貢豬肝。 淵材五恨、郭奕三歎。&lt;br /&gt;
弘景作相、延祖棄官。 二疏供帳、四皓衣冠。&lt;br /&gt;
曼卿豪飲、廉頗雄餐。 長康三絕、元方二難。&lt;br /&gt;
曾辭溫飽、城忍饑寒。 買臣懷綬、逄萌掛冠。&lt;br /&gt;
循良伏湛、儒雅兒寬。 歐母畫荻、柳母和丸。&lt;br /&gt;
韓屏題葉、燕姞夢蘭。 漂母進食、浣婦分餐。&lt;/p&gt;
&lt;h2 id=&#34;十五刪&#34;&gt;&lt;a class=&#34;anchor&#34; href=&#34;#十五刪&#34;&gt;#&lt;/a&gt; 十五刪&lt;/h2&gt;
&lt;p&gt;令威華表、杜宇西山。 范增舉玦、羊祜探環。&lt;br /&gt;
沈昭狂瘦、馮道癡頑。 陳蕃下榻、郅惲拒關。&lt;br /&gt;
雪夜擒蔡、燈夕平蠻。 郭家金穴、鄧氏銅山。&lt;br /&gt;
比幹受策、楊寶掌環。 晏嬰能儉、蘇軾為慳。&lt;br /&gt;
堂開洛水、社結香山。 臘花齊放、春桂同攀。&lt;/p&gt;
&lt;h2 id=&#34;一先&#34;&gt;&lt;a class=&#34;anchor&#34; href=&#34;#一先&#34;&gt;#&lt;/a&gt; 一先&lt;/h2&gt;
&lt;p&gt;飛鳧葉令、駕鶴緱仙。 劉晨採藥、茂叔觀蓮。&lt;br /&gt;
陽公麾日、武乙射天。 唐宗三鑒、劉寵一錢。&lt;br /&gt;
叔武守國、李牧備邊。 少翁致鬼、欒大求仙。&lt;br /&gt;
彧臣曹操、猛相苻堅。 漢家三傑、晉室七賢。&lt;br /&gt;
居易識字、童烏預玄。 黃琬對日、秦宓論天。&lt;br /&gt;
元龍湖海、司馬山川。 操誅呂布、臏殺龐涓。&lt;br /&gt;
羽救鉅鹿、準策澶淵。 應融丸藥、閻敞還錢。&lt;br /&gt;
范居讓水、吳飲貪泉。 薛逢羸馬、劉勝寒蟬。&lt;br /&gt;
捉刀曹操、拂矢賈堅。 晦肯負國、質願親賢。&lt;br /&gt;
羅友逢鬼、潘谷稱仙。 茂弘綀服、子敬青氈。&lt;br /&gt;
王奇雁字、韓浦鸞箋。 安之畫地、德裕籌邊。&lt;br /&gt;
平原十日、蘇章二天。 徐勉風月、棄疾雲煙。&lt;br /&gt;
舜欽斗酒、法主蒲韉。 繞朝贈策、苻鹵投鞭。&lt;br /&gt;
豫讓吞炭、蘇武餐氈。 金臺招士、玉署貯賢。&lt;br /&gt;
宋臣宗澤、漢使張騫。 胡姬人種、名妓書仙。&lt;/p&gt;
&lt;h2 id=&#34;二蕭&#34;&gt;&lt;a class=&#34;anchor&#34; href=&#34;#二蕭&#34;&gt;#&lt;/a&gt; 二蕭&lt;/h2&gt;
&lt;p&gt;藤王蛺蝶、摩詰芭蕉。 卻衣師道、投筆班超。&lt;br /&gt;
馮官五代、季相三朝。 劉蕡下第、盧肇奪標。&lt;br /&gt;
陵甘降虜、蠋恥臣昭。 隆貧曬腹、潛懶折腰。&lt;br /&gt;
韋綬蜀錦、元載鮫綃。 捧檄毛義、絕裾溫嶠。&lt;br /&gt;
鄭虔貯柿、懷素種蕉。 延祖鶴立、茂弘龍超。&lt;br /&gt;
懸魚羊續、留犢時苗。 貴妃捧硯、弄玉吹簫。&lt;/p&gt;
&lt;h2 id=&#34;三肴&#34;&gt;&lt;a class=&#34;anchor&#34; href=&#34;#三肴&#34;&gt;#&lt;/a&gt; 三肴&lt;/h2&gt;
&lt;p&gt;欒巴救火、許遜除蛟。 詩窮五際、易布三爻。&lt;br /&gt;
清時安石、奇計居鄛。 湖循鶯脰、泉訪虎跑。&lt;br /&gt;
近遊束皙、詭術屍佼。 翱狂晞髮、嵇懶轉跑。&lt;br /&gt;
西溪晏詠、北隴孔嘲。 民皆字鄭、羌願姓包。&lt;br /&gt;
騎鵬沈晦、射鴨孟郊。 戴顒鼓吹、賈島推敲。&lt;/p&gt;
&lt;h2 id=&#34;四豪&#34;&gt;&lt;a class=&#34;anchor&#34; href=&#34;#四豪&#34;&gt;#&lt;/a&gt; 四豪&lt;/h2&gt;
&lt;p&gt;禹承虞舜、說相殷高。 韓侯敝褲、張祿綈袍。&lt;br /&gt;
相如題柱、韓愈焚膏。 捐生紀信、爭死孔褒。&lt;br /&gt;
孔璋文伯、夢得詩豪。 馬援矍鑠、巢父清高。&lt;br /&gt;
伯倫雞肋、超宗鳳毛。 服虔賃作、車胤重勞。&lt;br /&gt;
張儀折竹、人末燃蒿。 賀循冰玉、公瑾醇醪。&lt;br /&gt;
龐公休暢、劉子高操。 季劄掛劍、呂虔贈刀。&lt;br /&gt;
來護卓犖、梁竦矜高。 壯心處仲、操行陳陶。&lt;br /&gt;
字荊爽邁、孝伯清操。 李訂六逸、石與三豪。&lt;br /&gt;
鄭弘還箭、元興成刀。 劉殷七業、何點三高。&lt;/p&gt;
&lt;h2 id=&#34;五歌&#34;&gt;&lt;a class=&#34;anchor&#34; href=&#34;#五歌&#34;&gt;#&lt;/a&gt; 五歌&lt;/h2&gt;
&lt;p&gt;二使入蜀、五老遊河。 孫登坐嘯、譚峭行歌。&lt;br /&gt;
漢王封齒、齊主烹阿。 丁蘭刻木、王質爛柯。&lt;br /&gt;
霍光忠厚、黃霸寬和。 桓譚非讖、王商止訛。&lt;br /&gt;
隱翁龔勝、刺客荊軻。 老人結草、餓夫倒戈。&lt;br /&gt;
奕宛李訥、碑賺孫何。 子猷嘯詠、斯立吟哦。&lt;br /&gt;
奕世貂珥、閭裏鳴珂。 曇輟絲竹、裒廢蓼莪。&lt;br /&gt;
箕陳五福、華祝三多。&lt;/p&gt;
&lt;h2 id=&#34;六麻&#34;&gt;&lt;a class=&#34;anchor&#34; href=&#34;#六麻&#34;&gt;#&lt;/a&gt; 六麻&lt;/h2&gt;
&lt;p&gt;萬石齊氏、三戟崔家。 退之驅鱷、叔敖埋蛇。&lt;br /&gt;
虞詡易服、道濟量沙。 伋辭饋肉、瓊卻餉瓜。&lt;br /&gt;
祭遵俎豆、柴紹琵琶。 法常評酒、鴻漸論茶。&lt;br /&gt;
陶怡松菊、田樂煙霞。 孟鄴九穗、鄭玨一麻。&lt;br /&gt;
顏回練馬、樂廣杯蛇。 羅珦持節、王播籠紗。&lt;br /&gt;
能言李泌、敢諫香車。 韓愈闢佛、傅奕除邪。&lt;br /&gt;
春藏足垢、邕嗜瘡痂。 薛箋成彩、江筆生花。&lt;br /&gt;
班昭漢史、蔡琰胡笳。 鳳凰律呂、鸚鵡琵琶。&lt;br /&gt;
渡傳桃葉、村名杏花。&lt;/p&gt;
&lt;h2 id=&#34;七陽&#34;&gt;&lt;a class=&#34;anchor&#34; href=&#34;#七陽&#34;&gt;#&lt;/a&gt; 七陽&lt;/h2&gt;
&lt;p&gt;君起盤古、人使亞當。 明皇化萼、靈運池塘。&lt;br /&gt;
神威翼德、義勇雲長。 羿雄射日、衍憤飛霜。&lt;br /&gt;
王祥求鯉、叔向埋羊。 亮方管樂、勒比高光。&lt;br /&gt;
世南書監、晁錯智囊。 昌囚羑裏、收遁首陽。&lt;br /&gt;
軾攻正叔、浚沮李綱。 降金劉豫、順虜邦昌。&lt;br /&gt;
瑜燒赤壁、軾謫黃岡。 馬融絳帳、李賀錦囊。&lt;br /&gt;
曇遷營葬、脂習臨喪。 仁裕詩窖、劉式墨莊。&lt;br /&gt;
劉琨嘯月、伯奇履霜。 塞翁失馬、臧谷亡羊。&lt;br /&gt;
寇公枯竹、召伯甘棠。 匡衡鑿壁、孫敬懸樑。&lt;br /&gt;
衣蘆閔損、扇枕黃香。 嬰扶趙武、籍殺懷王。&lt;br /&gt;
魏徵嫵媚、阮籍猖狂。 雕龍劉勰、愍驥應瑒。&lt;br /&gt;
御車泰豆、習射紀昌。 異人彥博、男子天祥。&lt;br /&gt;
忠貞古弼、奇節任棠。 何晏談易、郭像注莊。&lt;br /&gt;
臥遊宗子、坐隱王郎。 盜酒畢卓、割肉東方。&lt;br /&gt;
李膺破柱、衛瓘撫床。 營軍細柳、校獵長楊。&lt;br /&gt;
忠武具奠、德玉居喪。 敖曹雄異、元發疏狂。&lt;br /&gt;
寇卻列簿、呂置夾囊。 彥升白簡、元魯青箱。&lt;br /&gt;
孔融了了、黃憲汪汪。 僧岩不測、趙壹非常。&lt;br /&gt;
沈思好客、顏駟為郎。 申屠松屋、魏野草堂。&lt;br /&gt;
戴淵西洛、祖逖南塘。 傾城妲己、嫁虜王嬙。&lt;br /&gt;
貴妃桃髻、公主梅妝。 吉了思漢、供奉忠唐。&lt;/p&gt;
&lt;h2 id=&#34;八庚&#34;&gt;&lt;a class=&#34;anchor&#34; href=&#34;#八庚&#34;&gt;#&lt;/a&gt; 八庚&lt;/h2&gt;
&lt;p&gt;蕭收圖籍、孔惜繁纓。 卞莊刺虎、李白騎鯨。&lt;br /&gt;
王戎支骨、李密陳情。 相如完璧、廉頗負荊。&lt;br /&gt;
從龍介子、飛雁蘇卿。 忠臣洪皓、義士田橫。&lt;br /&gt;
李平鱗甲、苟變幹城。 景文飲鴆、茅焦伏烹。&lt;br /&gt;
許丞耳重、丁掾目盲。 傭書德潤、賣卜君平。&lt;br /&gt;
馬當王勃、牛諸袁宏。 談天鄒衍、稽古桓榮。&lt;br /&gt;
岐曾販餅、平得分羹。 臥床逸少、升座延明。&lt;br /&gt;
王勃心織、賈逵舌耕。 懸河郭子、緩頰酈生。&lt;br /&gt;
書成鳳尾、畫點龍睛。 功臣圖閣、學士登瀛。&lt;br /&gt;
盧攜貌醜、衛玠神清。 非熊再世、圓澤三生。&lt;br /&gt;
安期東渡、潘嶽西征。 志和耽釣、宗儀輟耕。&lt;br /&gt;
衛鞅行詐、羊祜推誠。 林宗傾粥、文季爭羹。&lt;br /&gt;
茂貞苛稅、陽城緩徵。 北山學士、南郭先生。&lt;br /&gt;
文人鵬舉、名士道衡。 灌園陳定、為圃蘇卿。&lt;br /&gt;
融賦滄海、祖詠彭城。 溫公萬卷、沈約四聲。&lt;br /&gt;
許詢勝具、謝客遊情。 不齊宰單、子推相荊。&lt;br /&gt;
仲淹複姓、潘閬藏名。 烹茶秀實、漉酒淵明。&lt;br /&gt;
善釀白墮、縱飲公榮。 儀狄造酒、德裕調羹。&lt;br /&gt;
印屏王氏、前席賈生。&lt;/p&gt;
&lt;h2 id=&#34;九青&#34;&gt;&lt;a class=&#34;anchor&#34; href=&#34;#九青&#34;&gt;#&lt;/a&gt; 九青&lt;/h2&gt;
&lt;p&gt;經傳御史、偈贈提刑。 士安正字、次仲談經。&lt;br /&gt;
咸遵祖臘、寬識天星。 景煥垂戒、班固勒銘。&lt;br /&gt;
能詩杜甫、嗜酒劉伶。 張綽剪蝶、車胤囊螢。&lt;br /&gt;
鴝鵒學語、鸚鵡誦經。&lt;/p&gt;
&lt;h2 id=&#34;十蒸&#34;&gt;&lt;a class=&#34;anchor&#34; href=&#34;#十蒸&#34;&gt;#&lt;/a&gt; 十蒸&lt;/h2&gt;
&lt;p&gt;公遠玩月、法喜觀燈。 燕投張說、鳳集徐陵。&lt;br /&gt;
獻之書練、夏竦題綾。 安石執拗、味道模棱。&lt;br /&gt;
韓仇良複、漢紀備存。 存魯端木、救趙信陵。&lt;br /&gt;
邵雍識亂、陵母知興。&lt;/p&gt;
&lt;h2 id=&#34;十一尤&#34;&gt;&lt;a class=&#34;anchor&#34; href=&#34;#十一尤&#34;&gt;#&lt;/a&gt; 十一尤&lt;/h2&gt;
&lt;p&gt;琴高赤鯉、李耳青牛。 明皇羯鼓、煬帝龍舟。&lt;br /&gt;
羲叔正夏、宋玉悲秋。 才壓元白、氣吞曹劉。&lt;br /&gt;
信擒夢澤、翻徙交州。 曹參輔漢、周勃安劉。&lt;br /&gt;
太初日月、季野春秋。 公超成市、長孺為樓。&lt;br /&gt;
楚邱始壯、田豫乞休。 向長損益、韓愈斗牛。&lt;br /&gt;
璡除釀部、玄拜隱侯。 公孫東閣、龐統南州。&lt;br /&gt;
袁耽擲帽、仁傑攜裘。 子將月旦、安國陽秋。&lt;br /&gt;
德輿西掖、庾亮南樓。 梁吟傀儡、莊夢髑髏。&lt;br /&gt;
孟稱清發、殷號風流。 見譏子敬、犯忌楊修。&lt;br /&gt;
荀息累卵、王基載舟。 沙鷗可狎、蕉鹿難求。&lt;br /&gt;
黃聯池上、楊詠樓頭。 曹兵迅速、李使遲留。&lt;br /&gt;
孔明流馬、田單火牛。 五侯奇膳、九婢珍饈。&lt;br /&gt;
光安耕釣、方慕巢由。 適嵇命駕、訪戴操舟。&lt;br /&gt;
篆推史籀、隸善鍾繇。 邵瓜五色、李桔千頭。&lt;br /&gt;
芳留玉帶、琳卜金甌。 孫陽識馬、丙吉問牛。&lt;br /&gt;
蓋忘蘇隙、聶報嚴仇。 公藝百忍、孫昉四休。&lt;br /&gt;
錢塘驛邸、燕子樓頭。&lt;/p&gt;
&lt;h2 id=&#34;十二侵&#34;&gt;&lt;a class=&#34;anchor&#34; href=&#34;#十二侵&#34;&gt;#&lt;/a&gt; 十二侵&lt;/h2&gt;
&lt;p&gt;蘇耽桔井、董奉杏林。 漢宣續令、夏禹惜陰。&lt;br /&gt;
蒙恬造筆、太昊制琴。 敬微謝饋、明善辭金。&lt;br /&gt;
睢陽嚼齒、金藏披心。 固言柳汁、玄德桑陰。&lt;br /&gt;
姜桂敦複、松柏世林。 杜預傳癖、劉峻書淫。&lt;br /&gt;
鍾會竊劍、不疑盜金。 桓伊弄笛、子昂碎琴。&lt;br /&gt;
琴張禮意、蘇軾文心。 公權隱諫、蘊古詳箴。&lt;br /&gt;
廣平作賦、何遜行吟。 荊山泣玉、夢穴唾金。&lt;br /&gt;
孟嘉落帽、宋玉披襟。 沫經三敗、獲被七擒。&lt;br /&gt;
易牙調味、鍾子聆音。 令狐冰語、司馬琴心。&lt;br /&gt;
滅明毀壁、龐蘊投金。 左思三賦、程頤四箴。&lt;/p&gt;
&lt;h2 id=&#34;十三覃&#34;&gt;&lt;a class=&#34;anchor&#34; href=&#34;#十三覃&#34;&gt;#&lt;/a&gt; 十三覃&lt;/h2&gt;
&lt;p&gt;陶母截髮、姜后脫簪。 達摩面壁、彌勒同龕。&lt;br /&gt;
龍逄極諫、王衍清談。 青威漠北、彬下江南。&lt;br /&gt;
遐福郭令、上壽童參。 郗愔啟篋、殷羨投函。&lt;br /&gt;
禹偁敏贍、魯直沈酣。 師徒布算、姑婦手談。&lt;/p&gt;
&lt;h2 id=&#34;十四鹽&#34;&gt;&lt;a class=&#34;anchor&#34; href=&#34;#十四鹽&#34;&gt;#&lt;/a&gt; 十四鹽&lt;/h2&gt;
&lt;p&gt;風儀李揆、骨相呂嵓。 魏牟尺縰、裴度千縑。&lt;br /&gt;
孺子磨鏡、麟士織簾。 華歆逃難、叔子避嫌。&lt;br /&gt;
盜知李涉、虜懼仲淹。 尾生豈信、仲子非廉。&lt;br /&gt;
由餐藜藿、鬲販魚鹽。 五湖范蠡、三徑陶潛。&lt;br /&gt;
徐邈通介、崔郾寬嚴。 易操守劍、歸罪遺縑。&lt;/p&gt;
&lt;h2 id=&#34;十五咸&#34;&gt;&lt;a class=&#34;anchor&#34; href=&#34;#十五咸&#34;&gt;#&lt;/a&gt; 十五咸&lt;/h2&gt;
&lt;p&gt;深情子野、神識阮咸。 公孫白紵、司馬青衫。&lt;br /&gt;
狄梁被譖、楊億蒙讒。 布重一諾、金慎三緘。&lt;br /&gt;
彥升非少、仲舉不凡。 古人萬億、不盡茲函。&lt;/p&gt;
 ]]></description>
        </item>
        <item>
            <guid isPermalink="true">https://hanaai.xyz/%E8%81%B2%E5%BE%8B%E5%95%9F%E8%92%99/</guid>
            <title>聲律啓蒙</title>
            <link>https://hanaai.xyz/%E8%81%B2%E5%BE%8B%E5%95%9F%E8%92%99/</link>
            <category term="平水韻" scheme="https://hanaai.xyz/tags/%E5%B9%B3%E6%B0%B4%E9%9F%BB/" />
            <category term="花間的漢文素養" scheme="https://hanaai.xyz/tags/%E8%8A%B1%E9%96%93%E7%9A%84%E6%BC%A2%E6%96%87%E7%B4%A0%E9%A4%8A/" />
            <pubDate>Thu, 20 Jul 2023 03:46:57 +0800</pubDate>
            <description><![CDATA[ &lt;h2 id=&#34;一東&#34;&gt;&lt;a class=&#34;anchor&#34; href=&#34;#一東&#34;&gt;#&lt;/a&gt; 一東&lt;/h2&gt;
&lt;p&gt;雲對雨、雪對風、晚照對晴空。來鴻對去燕、宿鳥對鳴蟲。&lt;br /&gt;
三尺劍、六鈞弓、嶺北對江東。人間清暑殿、天上廣寒宮。&lt;br /&gt;
兩岸曉煙楊柳綠、一園春雨杏花紅。&lt;sup class=&#34;footnote-ref&#34;&gt;&lt;a href=&#34;#fn1&#34; id=&#34;fnref1&#34;&gt;[1]&lt;/a&gt;&lt;/sup&gt;&lt;br /&gt;
兩鬢風霜途次早行之客、一蓑煙雨溪邊晚釣之翁。&lt;/p&gt;
&lt;p&gt;沿對革、異對同、白叟對黃童。江風對海霧、牧子對漁翁。&lt;br /&gt;
顏巷陋、阮途窮、冀北對遼東。池中濯足水、門外打頭風。&lt;br /&gt;
梁帝講經同泰寺、漢皇置酒未央宮。&lt;br /&gt;
塵慮縈心懶撫七弦綠綺、霜華滿鬢羞看百煉青銅。&lt;/p&gt;
&lt;p&gt;貧對富、塞對通、野叟對溪童。鬢皤對眉綠、齒皓對唇紅。&lt;br /&gt;
天浩浩、日融融、佩劍對彎弓。半溪流水綠、千樹落花紅。&lt;br /&gt;
野渡燕穿楊柳雨、芳池魚戲芰荷風。&lt;br /&gt;
女子眉纖額下現一彎新月、男兒氣壯胸中吐萬丈長虹。&lt;br /&gt;
&lt;span id=&#34;more&#34;&gt;&lt;/span&gt;&lt;/p&gt;
&lt;h2 id=&#34;二冬&#34;&gt;&lt;a class=&#34;anchor&#34; href=&#34;#二冬&#34;&gt;#&lt;/a&gt; 二冬&lt;/h2&gt;
&lt;p&gt;春對夏、秋對冬、暮鼓對晨鐘。觀山對玩水、綠竹對蒼松。&lt;br /&gt;
馮婦虎、葉公龍、舞蝶對鳴蛩。銜泥雙紫燕、課蜜幾黃蜂。&lt;br /&gt;
春日園中鶯恰恰、秋天塞外雁雝雝。&lt;br /&gt;
秦嶺雲橫迢遞八千遠路、巫山雨洗嵯峨十二危峰。&lt;/p&gt;
&lt;p&gt;明對暗、淡對濃、上智對中庸。鏡奩對衣笥、野杵對村舂。&lt;br /&gt;
花灼爍、草蒙茸、九夏對三冬。臺高名戲馬、齋小號蟠龍。&lt;br /&gt;
手擘蟹螯從畢卓、身披鶴氅自王恭。&lt;br /&gt;
五老峰高秀插雲霄如玉筆、三姑石大響傳風雨若金鏞。&lt;/p&gt;
&lt;p&gt;仁對義、讓對恭、禹舜對羲農。雪花對雲葉、芍藥對芙蓉。&lt;br /&gt;
陳後主、漢中宗、繡虎對雕龍。柳塘風淡淡、花圃月濃濃。&lt;br /&gt;
春日正宜朝看蝶、秋風那更夜聞蛩。&lt;br /&gt;
戰士邀功必借干戈成勇武、逸民適志須憑詩酒養疏慵。&lt;/p&gt;
&lt;h2 id=&#34;三江&#34;&gt;&lt;a class=&#34;anchor&#34; href=&#34;#三江&#34;&gt;#&lt;/a&gt; 三江&lt;/h2&gt;
&lt;p&gt;樓對閣、戶對窗、巨海對長江。蓉裳對蕙帳、玉斝對銀釭。&lt;br /&gt;
青布幔、碧油幢、寶劍對金缸。忠心安社稷、利口覆家邦。&lt;br /&gt;
世祖中興延馬武、桀王失道殺龍逢。&lt;br /&gt;
秋雨瀟瀟漫爛黃花初滿徑、春風裊裊扶疏綠竹正盈窗。&lt;/p&gt;
&lt;p&gt;旌對旆、蓋對幢、故國對他邦。千山對萬水、九澤對三江。&lt;br /&gt;
山岌岌、水淙淙、鼓振對鐘撞。清風生酒舍、皓月照書窗。&lt;br /&gt;
陣上倒戈辛紂戰、道旁繫劍子嬰降。&lt;br /&gt;
夏日池塘出汲浴波鷗對對、春風簾幕往來營壘燕雙雙。&lt;/p&gt;
&lt;p&gt;銖對兩、隻對雙、華嶽對湘江。朝車對禁鼓、宿火對寒缸。&lt;br /&gt;
青瑣闥、碧紗窗、漢社對周邦。笙簫鳴細細、鐘鼓響摐摐。&lt;br /&gt;
主簿棲鸞名有覽、治中展驥姓惟龐。&lt;br /&gt;
蘇武牧羊雪屢餐於北海、莊周活鮒水必決於西江。&lt;/p&gt;
&lt;h2 id=&#34;四支&#34;&gt;&lt;a class=&#34;anchor&#34; href=&#34;#四支&#34;&gt;#&lt;/a&gt; 四支&lt;/h2&gt;
&lt;p&gt;茶對酒、賦對詩、燕子對鶯兒。栽花對種竹、落絮對游絲。&lt;br /&gt;
四目頡、一足夔、鴝鵒對鷺鷥。半池紅菡萏、一架白荼縻。&lt;br /&gt;
幾陣秋風能應候、一犁春雨甚知時。&lt;br /&gt;
智伯恩深國士吞變形之炭、羊公德大邑人豎墮淚之碑。&lt;/p&gt;
&lt;p&gt;行對止、速對遲、舞劍對圍棋。花箋對草字、竹簡對毛錐。&lt;br /&gt;
汾水鼎、峴山碑、虎豹對熊羆。花開紅錦繡、水漾碧琉璃。&lt;br /&gt;
去婦因探鄰舍棗、出妻為種後園葵。&lt;br /&gt;
笛韻和諧仙管恰從雲裡降、櫓聲咿軋漁舟正向雪中移。&lt;/p&gt;
&lt;p&gt;戈對甲、鼓對旗、紫燕對黃鸝。酸梅對李苦、青眼對白眉。&lt;br /&gt;
三弄笛、一圍棋、雨打對風吹。海棠春睡早、楊柳晝眠遲。&lt;br /&gt;
張駿曾為槐樹賦、杜陵不做海棠詩。&lt;br /&gt;
晉士特奇可比一斑之豹、唐儒博識堪為五總之龜。&lt;/p&gt;
&lt;h2 id=&#34;五微&#34;&gt;&lt;a class=&#34;anchor&#34; href=&#34;#五微&#34;&gt;#&lt;/a&gt; 五微&lt;/h2&gt;
&lt;p&gt;來對往、密對稀、燕舞對鶯飛。風清對月朗、露重對煙微。&lt;br /&gt;
霜菊瘦、雨梅肥、客路對魚磯。晚霞舒錦繡、朝露綴珠璣。&lt;br /&gt;
夏暑客思欹石枕、秋寒婦念寄邊衣。&lt;br /&gt;
春水才深清草岸邊漁父去、夕陽半落綠莎原上牧童歸。&lt;/p&gt;
&lt;p&gt;寬對猛、是對非、服美對乘肥。珊瑚對玳瑁、錦繡對珠璣。&lt;br /&gt;
桃灼灼、柳依依、綠暗對紅稀。窗前鶯並語、簾外燕雙飛。&lt;br /&gt;
漢致太平三尺劍、周臻大定一戎衣。&lt;br /&gt;
吟成賞月之詩只愁月墮、斟滿送春之酒惟憾春歸。&lt;/p&gt;
&lt;p&gt;聲對色、飽對飢、虎節對龍旗。楊花對桂葉、白簡對朱衣。&lt;br /&gt;
尨也吠、燕于非、蕩蕩對巍巍。春暄資日氣、秋吟借霜威。&lt;br /&gt;
出使振威馮奉世、治民異等尹翁歸。&lt;br /&gt;
燕我弟兄載詠棣棠韡韡、命伊將帥為歌楊柳依依。&lt;/p&gt;
&lt;h2 id=&#34;六魚&#34;&gt;&lt;a class=&#34;anchor&#34; href=&#34;#六魚&#34;&gt;#&lt;/a&gt; 六魚&lt;/h2&gt;
&lt;p&gt;無對有、實對虛、作賦對觀書。綠窗對朱戶、寶馬對香車。&lt;br /&gt;
伯樂馬、浩然驢、弋雁對求魚。分金齊鮑叔、奉璧藺相如。&lt;br /&gt;
擲地金聲孫綽賦、回文錦字竇滔書。&lt;br /&gt;
未遇殷宗胥靡困傅岩之築、既逢周後太公舍渭水之魚。&lt;/p&gt;
&lt;p&gt;終對始、疾對徐、短褐對華裾。六朝對三國、天祿對石渠。&lt;br /&gt;
千字策、八行書、有若對相如。花殘無戲蝶、藻密有潛魚。&lt;br /&gt;
落葉舞風高復下、小荷浮水捲還舒。&lt;br /&gt;
愛見人長共服宣尼休假蓋、恐彰己吝誰知阮裕竟焚車。&lt;/p&gt;
&lt;p&gt;麟對鳳、鱉對魚、內史對中書。犁鋤對耒耜、畎澮對郊墟。&lt;br /&gt;
犀角帶、象牙梳、駟馬對安車。青衣能報赦、黃耳解傳書。&lt;br /&gt;
庭畔有人持短劍、門前無客曳長裾。&lt;br /&gt;
波浪拍船駭舟人之水宿、峰巒繞舍樂隱者之山居。&lt;/p&gt;
&lt;h2 id=&#34;七虞&#34;&gt;&lt;a class=&#34;anchor&#34; href=&#34;#七虞&#34;&gt;#&lt;/a&gt; 七虞&lt;/h2&gt;
&lt;p&gt;金對玉、寶對珠、玉兔對金烏。孤舟對短棹、一雁對雙鳧。&lt;br /&gt;
橫醉眼、捻吟鬚、李白對楊朱。秋霜多過雁、夜月有啼烏。&lt;br /&gt;
日暖園林花易賞、雪寒村舍酒難沽。&lt;br /&gt;
人處嶺南善探巨象口中齒、客居江左偶奪驪龍頷下珠。&lt;/p&gt;
&lt;p&gt;賢對聖、智對愚、傅粉對施朱。名韁對利鎖、挈榼對提壺。&lt;br /&gt;
鳩哺子、燕調雛、石帳對郇廚。煙青籠岸柳、風急撼庭梧。&lt;br /&gt;
鴝眼一方端石硯、龍涎三炷博山壚。&lt;br /&gt;
曲沼魚多可使漁人結網、平田兔少漫勞耕者守株。&lt;/p&gt;
&lt;p&gt;秦對趙、越對吳、釣客對耕夫。箕裘對杖履、杞梓對桑榆。&lt;br /&gt;
天欲曉、日將晡、狡兔對妖狐。讀書甘刺股、煮粥惜焚鬚。&lt;br /&gt;
韓信武能平四海、左思文足賦三都。&lt;br /&gt;
嘉遁幽人適志竹籬茅舍、勝遊公子玩情柳陌花衢。&lt;/p&gt;
&lt;h2 id=&#34;八齊&#34;&gt;&lt;a class=&#34;anchor&#34; href=&#34;#八齊&#34;&gt;#&lt;/a&gt; 八齊&lt;/h2&gt;
&lt;p&gt;岩對岫、澗對溪、遠岸對危堤。鶴長對鳧短、水雁對山雞。&lt;br /&gt;
星拱北、月流西、漢露對湯霓。桃林牛已放、虞阪馬長嘶。&lt;br /&gt;
叔侄去官聞廣受、弟兄讓國有夷齊。&lt;br /&gt;
三月春濃芍藥叢中蝴蝶舞、五更天曉海棠枝上子規啼。&lt;/p&gt;
&lt;p&gt;雲對雨、水對泥、白璧對玄圭。獻瓜對投李、禁鼓對征鼙。&lt;br /&gt;
徐稚榻、魯班梯、鳳翥對鸞棲。有官清似水、無客醉如泥。&lt;br /&gt;
截髮惟聞陶侃母、斷機只見樂羊妻。&lt;br /&gt;
秋望佳人目送樓頭千里雁、早行遠客夢驚枕上五更雞。&lt;/p&gt;
&lt;p&gt;熊對虎、象對犀、霹靂對虹霓。杜鵑對孔雀、桂嶺對梅溪。&lt;br /&gt;
蕭史鳳、宋宗雞、遠近對高低。水寒魚不躍、林茂鳥頻棲。&lt;br /&gt;
楊柳和煙彭澤縣、桃花流水武陵溪。&lt;br /&gt;
公子追歡閒驟玉驄遊綺陌、佳人倦繡悶欹珊枕掩香閨。&lt;/p&gt;
&lt;h2 id=&#34;九佳&#34;&gt;&lt;a class=&#34;anchor&#34; href=&#34;#九佳&#34;&gt;#&lt;/a&gt; 九佳&lt;/h2&gt;
&lt;p&gt;河對海、漢對淮、赤岸對朱崖。鷺飛對魚躍、寶鈿對金釵。&lt;br /&gt;
魚圉圉、鳥喈喈、草履對芒鞋。古賢崇篤厚、時輩喜詼諧。&lt;br /&gt;
孟訓文公談性善、顏師孔子問心齋。&lt;br /&gt;
緩撫琴弦像流鶯而並語、斜排箏柱類過雁之相挨。&lt;/p&gt;
&lt;p&gt;豐對儉、等對差、布襖對荊釵。雁行對魚陣、榆塞對蘭崖。&lt;br /&gt;
挑薺女、採蓮娃、菊徑對苔階。詩成六義備、樂奏八音諧。&lt;br /&gt;
造律吏哀秦法酷、知音人說鄭聲哇。&lt;br /&gt;
天欲飛霜塞上有鴻行已過、雲將做雨庭前多蟻陣先排。&lt;/p&gt;
&lt;p&gt;城對市、巷對街、破屋對空階。桃枝對桂葉、砌蚓對牆蝸。&lt;br /&gt;
梅可望、橘堪懷、季路對高柴。花藏沽酒市、竹映讀書齋。&lt;br /&gt;
馬首不容孤竹扣、車輪終就洛陽埋。&lt;br /&gt;
朝宰錦衣貴束烏犀之帶、宮人寶髻宜簪白燕之釵。&lt;/p&gt;
&lt;h2 id=&#34;十灰&#34;&gt;&lt;a class=&#34;anchor&#34; href=&#34;#十灰&#34;&gt;#&lt;/a&gt; 十灰&lt;/h2&gt;
&lt;p&gt;增對損、閉對開、碧草對蒼苔。書簽對筆架、兩曜對三台。&lt;br /&gt;
周召虎、宋桓魋、閬苑對蓬萊。薰風生殿閣、皓月照樓臺。&lt;br /&gt;
卻馬漢文思罷獻、吞蝗唐太冀移災。&lt;br /&gt;
照耀八荒赫赫麗天秋日、震驚百里轟轟出地春雷。&lt;/p&gt;
&lt;p&gt;沙對水、火對灰、雨雪對風雷。書淫對傳癖、水滸對岩隈。&lt;br /&gt;
歌舊曲、釀新醅、舞館對歌臺。春棠經雨放、秋菊傲霜開。&lt;br /&gt;
作酒固難忘麴蘗、調羹必要用鹽梅。&lt;br /&gt;
月滿庾樓據胡床而可玩、花開唐苑轟羯鼓以奚催。&lt;/p&gt;
&lt;p&gt;休對咎、福對災、象箸對犀杯。宮花對御柳、峻閣對高臺。&lt;br /&gt;
花蓓蕾、草根荄、剔蘚對剜苔。雨前庭蟻鬧、霜後陣鴻哀。&lt;br /&gt;
元亮南窗今日傲、孫弘東閣幾時開。&lt;br /&gt;
平展青茵野外茸茸軟草、高張翠幄庭前鬱鬱涼槐。&lt;/p&gt;
&lt;h2 id=&#34;十一真&#34;&gt;&lt;a class=&#34;anchor&#34; href=&#34;#十一真&#34;&gt;#&lt;/a&gt; 十一真&lt;/h2&gt;
&lt;p&gt;邪對正、假對真、獬豸對麒麟。韓盧對蘇雁、陸橘對莊椿。&lt;br /&gt;
韓五鬼、李三人、北魏對西秦。蟬鳴哀暮夏、鶯囀怨殘春。&lt;br /&gt;
野燒焰騰紅爍爍、溪流波皺碧粼粼。&lt;br /&gt;
行無蹤居無廬頌成酒德、動有時藏有節論著錢神。&lt;/p&gt;
&lt;p&gt;哀對樂、富對貧、好友對嘉賓。彈冠對結綬、白日對青春。&lt;br /&gt;
金翡翠、玉麒麟、虎瓜對龍麟。柳塘生細浪、花徑起香塵。&lt;br /&gt;
閒愛登山穿謝屐、醉思濾酒脫陶巾。&lt;br /&gt;
雪冷霜嚴倚檻松筠同傲歲、日遲風暖滿園花柳各爭春。&lt;/p&gt;
&lt;p&gt;香對火、炭對薪、日觀對天津。禪心對道眼、野婦對宮嬪。&lt;br /&gt;
仁無敵、德有鄰、萬石對千鈞。滔滔三峽水、冉冉一溪冰。&lt;br /&gt;
充國功名當畫閣、子張言行貴書紳。&lt;br /&gt;
篤志詩書思入聖賢絕域、忘情官爵羞沾名利纖塵。&lt;/p&gt;
&lt;h2 id=&#34;十二文&#34;&gt;&lt;a class=&#34;anchor&#34; href=&#34;#十二文&#34;&gt;#&lt;/a&gt; 十二文&lt;/h2&gt;
&lt;p&gt;家對國、武對文、四輔對三軍。九經對三史、菊馥對蘭芬。&lt;br /&gt;
歌北鄙、詠南薰、邇聽對遙聞。召公周太保、李廣漢將軍。&lt;br /&gt;
聞化蜀民皆草偃、爭權晉士已瓜分。&lt;br /&gt;
巫峽夜深猿嘯苦哀巴地月、衡峰秋早雁飛高貼楚天雲。&lt;/p&gt;
&lt;p&gt;欹對正、見對聞、偃武對修文。羊車對鶴駕、朝旭對晚曛。&lt;br /&gt;
花有艷、竹成文、馬燧對羊欣。山中梁宰相、樹下漢將軍。&lt;br /&gt;
施帳解圍嘉道韞、當壚沽酒嘆文君。&lt;br /&gt;
好景有期北嶺幾枝梅似雪、豐年先兆西郊千頃稼如雲。&lt;/p&gt;
&lt;p&gt;堯對舜、夏對殷、蔡惠對劉賁。山明對水秀、五典對三墳。&lt;br /&gt;
唐李杜、晉機雲、事父對忠君。雨晴鳩喚婦、霜冷雁呼群。&lt;br /&gt;
酒量洪深周僕射、詩才俊逸鮑參軍。&lt;br /&gt;
鳥翼長隨鳳兮洵眾禽長、狐威不假虎也真百獸尊。&lt;/p&gt;
&lt;h2 id=&#34;十三元&#34;&gt;&lt;a class=&#34;anchor&#34; href=&#34;#十三元&#34;&gt;#&lt;/a&gt; 十三元&lt;/h2&gt;
&lt;p&gt;幽對顯、寂對喧、柳岸對桃源。鶯朋對燕友、早暮對寒暄。&lt;br /&gt;
魚躍沼、鶴乘軒、醉膽對吟魂。輕塵生范甑、積雪擁袁門。&lt;br /&gt;
縷縷輕煙芳草渡、絲絲微雨杏花村。&lt;br /&gt;
詣闕王通獻太平十二策、出關老子著道德五千言。&lt;/p&gt;
&lt;p&gt;兒對女、子對孫、藥圃對花村。高樓對邃閣、赤豹對玄猿。&lt;br /&gt;
妃子騎、夫人軒、曠野對平原。匏巴能鼓瑟、伯氏善吹塤。&lt;br /&gt;
馥馥早梅思驛使、萋萋芳草怨王孫。&lt;br /&gt;
秋夕月明蘇子黃崗遊赤壁、春朝花發石家金谷啟芳園。&lt;/p&gt;
&lt;p&gt;歌對舞、德對恩、犬馬對雞豚。龍池對鳳沼、雨驟對雲屯。&lt;br /&gt;
劉向閣、李膺門、唳鶴對啼猿。柳搖春白晝、梅弄月黃昏。&lt;br /&gt;
歲冷松筠皆有節、春喧桃李本無言。&lt;br /&gt;
噪晚齊蟬歲歲秋來泣恨、啼宵蜀鳥年年春去傷魂。&lt;/p&gt;
&lt;h2 id=&#34;十四寒&#34;&gt;&lt;a class=&#34;anchor&#34; href=&#34;#十四寒&#34;&gt;#&lt;/a&gt; 十四寒&lt;/h2&gt;
&lt;p&gt;多對少、易對難、虎踞對龍蟠。龍舟對鳳輦、白鶴對青鸞。&lt;br /&gt;
風淅淅、露漙漙、繡轂對雕鞍。魚游荷葉沼、鷺立蓼花灘。&lt;br /&gt;
有酒阮貂奚用解、無魚馮鋏必須彈。&lt;br /&gt;
丁固夢松柯葉忽然生腹上、文郎畫竹枝梢倏爾長毫端。&lt;/p&gt;
&lt;p&gt;寒對暑、濕對乾、魯隱對齊桓。寒氈對暖席、夜飲對晨餐。&lt;br /&gt;
叔子帶、仲由冠、郟鄏對邯鄲。嘉禾憂夏旱、衰柳耐秋寒。&lt;br /&gt;
楊柳綠遮元亮宅、杏花紅映仲尼壇。&lt;br /&gt;
江水流長環繞似青羅帶、海蟾輪滿澄明如白玉盤。&lt;/p&gt;
&lt;p&gt;橫對豎、窄對寬、黑痣對彈丸。珠簾對畫棟、彩檻對雕欄。&lt;br /&gt;
春既老、夜將闌、百辟對千官。懷仁稱足足、抱義美般般。&lt;br /&gt;
好馬君王曾市骨、食豬處士僅思肝。&lt;br /&gt;
世仰雙仙元禮舟中攜郭泰、人稱連璧夏侯車上並潘安。&lt;/p&gt;
&lt;h2 id=&#34;十五刪&#34;&gt;&lt;a class=&#34;anchor&#34; href=&#34;#十五刪&#34;&gt;#&lt;/a&gt; 十五刪&lt;/h2&gt;
&lt;p&gt;興對廢、附對攀、露草對霜菅。歌廉對借寇、習孔對希顏。&lt;br /&gt;
山壘壘、水潺潺、奉璧對探鐶。禮由公旦作、詩本仲尼刪。&lt;br /&gt;
驢困客方經灞水、雞鳴人已出函關。&lt;br /&gt;
幾夜霜飛已有蒼鴻辭北塞、數朝霧暗豈無玄豹隱南山。&lt;/p&gt;
&lt;p&gt;猶對尚、侈對慳、霧髻對煙鬟。鶯啼對鵲噪、獨鶴對雙鷳。&lt;br /&gt;
黃牛峽、金馬山、結草對銜環。昆山惟玉集、合浦有珠還。&lt;br /&gt;
阮藉舊能為眼白、老萊新愛著衣斑。&lt;br /&gt;
棲遲避世人草衣木食、窈窕傾城女雲鬢花顏。&lt;/p&gt;
&lt;p&gt;姚對宋、柳對顏、賞善對懲奸。愁中對夢裡、巧慧對痴頑。&lt;br /&gt;
孔北海、謝東山、使越對征蠻。淫聲聞濮上、離曲聽陽關。&lt;br /&gt;
驍將袍披仁貴白、小兒衣著老萊斑。&lt;br /&gt;
茅舍無人難卻塵埃生榻上、竹亭有客尚留風月在窗間。&lt;/p&gt;
&lt;h2 id=&#34;一先&#34;&gt;&lt;a class=&#34;anchor&#34; href=&#34;#一先&#34;&gt;#&lt;/a&gt; 一先&lt;/h2&gt;
&lt;p&gt;晴對雨、地對天、天地對山川。山川對草木、赤壁對青田。&lt;br /&gt;
郟鄏鼎、武城弦、木筆對苔錢。金城三月柳、玉井九秋蓮。&lt;br /&gt;
何處春朝風景好、誰家秋夜月華圓。&lt;br /&gt;
珠綴花梢千點薔薇香露、練橫樹杪幾絲楊柳殘煙。&lt;/p&gt;
&lt;p&gt;前對後、後對先、眾醜對孤妍。鶯簧對蝶板、虎穴對龍淵。&lt;br /&gt;
擊石磬、觀韋編、鼠目對鳶肩。春園花柳地、秋沼芰荷天。&lt;br /&gt;
白羽頻揮閒客坐、烏紗半墜醉翁眠。&lt;br /&gt;
野店幾家羊角風搖沽酒旆、長川一帶鴨頭波泛打漁船。&lt;/p&gt;
&lt;p&gt;离對坎、震對乾、一日對千年。堯天對舜日、蜀水對秦川。&lt;br /&gt;
蘇武節、鄭虔氈、澗壑對林泉。揮戈能退日、持管莫窺天。&lt;br /&gt;
寒食芳辰花爛熳、中秋佳節月嬋娟。&lt;br /&gt;
夢裡榮華飄忽枕中之客、壺中日月安閒市上之仙。&lt;/p&gt;
&lt;h2 id=&#34;二蕭&#34;&gt;&lt;a class=&#34;anchor&#34; href=&#34;#二蕭&#34;&gt;#&lt;/a&gt; 二蕭&lt;/h2&gt;
&lt;p&gt;恭對慢、吝對驕、水遠對山遙。松軒對竹檻、雪賦對風謠。&lt;br /&gt;
乘五馬、貫雙鵰、燭滅對香消。明蟾常徹夜、驟雨不終朝。&lt;br /&gt;
樓閣天涼風颯颯、關河地隔雨瀟瀟。&lt;br /&gt;
幾點鷺鷥日暮常飛紅蓼岸、一雙鸂鷘春朝頻泛綠楊橋。&lt;/p&gt;
&lt;p&gt;開對落、暗對昭、趙瑟對虞韶。軺車對驛騎、錦繡對瓊瑤。&lt;br /&gt;
羞攘臂、懶折腰、范甑對顏瓢。寒天鴛帳酒、夜月鳳臺簫。&lt;br /&gt;
舞女腰肢楊柳軟、佳人顏貌海棠嬌。&lt;br /&gt;
豪客尋春南陌草青香陣陣、閒人避暑東堂蕉綠影搖搖。&lt;/p&gt;
&lt;p&gt;班對馬、董對晁、夏晝對春宵。雷聲對電影、麥穗對禾苗。&lt;br /&gt;
八千路、廿四橋、總角對垂髫。露桃勻嫩臉、風柳舞纖腰。&lt;br /&gt;
賈誼賦成傷鵩鳥、周公詩就托鴟鴞。&lt;br /&gt;
幽寺尋僧逸興豈知俄爾盡、長亭送客離魂不覺黯然消。&lt;/p&gt;
&lt;h2 id=&#34;三肴&#34;&gt;&lt;a class=&#34;anchor&#34; href=&#34;#三肴&#34;&gt;#&lt;/a&gt; 三肴&lt;/h2&gt;
&lt;p&gt;風對雅、象對爻、巨蟒對長蛟。天文對地理、蟋蟀對螵蛸。&lt;br /&gt;
龍夭矯、虎咆哮、北學對東膠。築臺須壘土、成屋必誅茅。&lt;br /&gt;
潘岳不忘秋興賦、邊韶常被晝眠嘲。&lt;br /&gt;
撫養群黎已見國家隆治、滋生萬物方知天地泰交。&lt;/p&gt;
&lt;p&gt;蛇對虺、蜃對蛟、麟藪對鵲巢。風聲對月色、麥穗對桑苞。&lt;br /&gt;
何妥難、子雲嘲、楚甸對商郊。五音惟耳聽、萬慮在心包。&lt;br /&gt;
葛被湯征因仇餉、楚遭齊伐責包茅。&lt;br /&gt;
高矣若天洵是聖人大道、淡而如水實為君子神交。&lt;/p&gt;
&lt;p&gt;牛對馬、犬對貓、旨酒對嘉肴。桃紅對柳綠、竹葉對松梢。&lt;br /&gt;
藜杖叟、布衣樵、北野對東郊。白駒形皎皎、黃鳥語交交。&lt;br /&gt;
花圃春殘無客到、柴門夜永有僧敲。&lt;br /&gt;
墻畔佳人飄揚競把鞦韆舞、樓前公子笑語爭將蹴踘拋。&lt;/p&gt;
&lt;h2 id=&#34;四豪&#34;&gt;&lt;a class=&#34;anchor&#34; href=&#34;#四豪&#34;&gt;#&lt;/a&gt; 四豪&lt;/h2&gt;
&lt;p&gt;琴對瑟、劍對刀、地迥對天高。峨冠對博帶、紫綬對緋袍。&lt;br /&gt;
煎異茗、酌香醪、虎兕對猿猱。武夫攻騎射、野婦務蠶繅。&lt;br /&gt;
秋雨一川淇澳竹、春風兩岸武陵桃。&lt;br /&gt;
螺髻青濃樓外晚山千仞、鴨頭綠膩溪中春水半篙。&lt;/p&gt;
&lt;p&gt;刑對賞、貶對褒、鉞斧對征袍。梧桐對橘柚、枳棘對蓬蒿。&lt;br /&gt;
雷煥劍、呂虔刀、橄欖對葡萄。一椽書舍小、百尺酒樓高。&lt;br /&gt;
李白能詩時秉筆、劉伶愛酒每鋪糟。&lt;br /&gt;
禮別尊卑拱北眾星常燦燦、勢分高下朝東萬水自滔滔。&lt;/p&gt;
&lt;p&gt;瓜對果、李對桃、犬子對羊羔。春分對夏至、谷水對山濤。&lt;br /&gt;
雙鳳翼、九牛毛、主逸對臣勞。水流無限闊、山聳有餘高。&lt;br /&gt;
雨打村童新牧笠、塵生邊將舊征袍。&lt;br /&gt;
俊士居官榮引鵷鴻之序、忠臣報國誓殫犬馬之勞。&lt;/p&gt;
&lt;h2 id=&#34;五歌&#34;&gt;&lt;a class=&#34;anchor&#34; href=&#34;#五歌&#34;&gt;#&lt;/a&gt; 五歌&lt;/h2&gt;
&lt;p&gt;山對水、海對河、雪竹對煙蘿。新歡對舊恨、痛飲對高歌。&lt;br /&gt;
琴再撫、劍重磨、媚柳對枯荷。荷盤從雨洗、柳線任風搓。&lt;br /&gt;
飲酒豈知欹醉帽、觀棋不覺爛樵柯。&lt;br /&gt;
山寺清幽直踞千層雲嶺、江樓宏敞遙臨萬頃煙波。&lt;/p&gt;
&lt;p&gt;繁對簡、少對多、里詠對途歌。官情對旅況、銀鹿對銅駝。&lt;br /&gt;
刺史鴨、將軍鵝、玉律對金科。古堤垂嚲柳、曲沼長新荷。&lt;br /&gt;
命駕呂因思叔夜、引車藺為避廉頗。&lt;br /&gt;
千尺水簾今古無人能手捲、一輪月鏡乾坤何匠用功磨。&lt;/p&gt;
&lt;p&gt;霜對露、浪對波、徑菊對池荷。酒闌對歌罷、日暖對風和。&lt;br /&gt;
梁父詠、楚狂歌、放鶴對觀鵝。史才推永叔、刀筆仰蕭何。&lt;br /&gt;
種橘猶嫌千樹少、寄梅誰信一枝多。&lt;br /&gt;
林下風生黃髮村童攜牧笠、江頭日出皓眉溪叟曬漁蓑。&lt;/p&gt;
&lt;h2 id=&#34;六麻&#34;&gt;&lt;a class=&#34;anchor&#34; href=&#34;#六麻&#34;&gt;#&lt;/a&gt; 六麻&lt;/h2&gt;
&lt;p&gt;松對柏、縷對麻、蟻陣對蜂衙。赬鱗對白鷺、凍雀對昏鴉。&lt;br /&gt;
白墮酒、碧沉茶、品笛對吹茄。秋涼梧墮葉、春暖杏開花。&lt;br /&gt;
雨長苔痕侵壁砌、月移梅影上窗紗。&lt;br /&gt;
颯颯秋風度城頭之篳篥、遲遲晚照動江上之琵琶。&lt;/p&gt;
&lt;p&gt;優對劣、凸對窊、翠竹對黃花。松杉對杞梓、菽麥對桑麻。&lt;br /&gt;
山不斷、水無涯、煮酒對烹茶。魚游池面水、鷺立岸頭沙。&lt;br /&gt;
百畝風翻陶令秫、一畦雨熟邵平瓜。&lt;br /&gt;
閒捧竹根飲李白一壺之酒、偶擎桐葉啜盧仝七碗之茶。&lt;/p&gt;
&lt;p&gt;吳對楚、蜀對巴、落日對流霞。酒錢對詩債、柏葉對松花。&lt;br /&gt;
馳驛騎、泛仙槎、碧玉對丹砂。設橋偏送筍、開道竟還瓜。&lt;br /&gt;
楚國大夫沉汨水、洛陽才子謫長沙。&lt;br /&gt;
書篋琴囊乃士流活計、藥爐茶鼎實閒客生涯。&lt;/p&gt;
&lt;h2 id=&#34;七陽&#34;&gt;&lt;a class=&#34;anchor&#34; href=&#34;#七陽&#34;&gt;#&lt;/a&gt; 七陽&lt;/h2&gt;
&lt;p&gt;高對下、短對長、柳影對花香。詞人對賦客、五帝對三王。&lt;br /&gt;
深院落、小池塘、晚眺對晨妝。絳霄唐帝殿、綠野晉公堂。&lt;br /&gt;
寒集謝莊衣上雪、秋添潘岳鬢邊霜。&lt;br /&gt;
入浴蘭湯事不忘於端午、客斟菊酒典常記於重陽。&lt;/p&gt;
&lt;p&gt;堯對舜、禹對湯、晉宋對隋唐。奇花對異草、夏日對秋霜。&lt;br /&gt;
八叉手、九回腸、地久對天長。一堤楊柳綠、三徑菊花黃。&lt;br /&gt;
聞鼓塞兵方戰鬥、聽鐘宮女正梳妝。&lt;br /&gt;
春飲方歸紗帽半掩鄰舍酒、早朝初退袞衣微惹御爐香。&lt;/p&gt;
&lt;p&gt;荀對孟、老對莊、嚲柳對垂楊。仙宮對梵宇、小閣對長廊。&lt;br /&gt;
風月窟、水雲鄉、蟋蟀對螳螂。暖煙香靄靄、寒燭影煌煌。&lt;br /&gt;
伍子欲酬漁父劍、韓生嘗竊賈公香。&lt;br /&gt;
三月韶光常憶花明柳媚、一年好景難忘橘綠橙黃。&lt;/p&gt;
&lt;h2 id=&#34;八庚&#34;&gt;&lt;a class=&#34;anchor&#34; href=&#34;#八庚&#34;&gt;#&lt;/a&gt; 八庚&lt;/h2&gt;
&lt;p&gt;深對淺、重對輕、有影對無聲。蜂腰對蝶翅、宿醉對餘醒。&lt;br /&gt;
天北缺、日東生、獨臥對同行。寒冰三尺厚、秋月十分明。&lt;br /&gt;
萬卷書容閒客覽、一樽酒待故人傾。&lt;br /&gt;
心侈唐玄厭看霓裳之曲、意驕陳主飽聞玉樹之賡。&lt;/p&gt;
&lt;p&gt;虛對實、送對迎、後甲對先庚。鼓琴對舍瑟、搏虎對騎鯨。&lt;br /&gt;
金匼匝、玉瑽琤、玉宇對金莖。花間雙粉蝶、柳內幾黃鶯。&lt;br /&gt;
貧裡每甘黍藿味、醉中厭聽管弦聲。&lt;br /&gt;
腸斷秋閨涼吹已侵重被冷、夢驚曉枕殘蟾猶照半窗明。&lt;/p&gt;
&lt;p&gt;漁對獵、釣對耕、玉振對金聲。雉城對雁塞、柳裊對葵傾。&lt;br /&gt;
吹玉笛、弄銀笙、阮杖對桓箏。墨呼松處士、紙號楮先生。&lt;br /&gt;
雨浥好花潘岳縣、風搓細柳亞夫營。&lt;br /&gt;
撫動琴弦遽覺座中風雨至、哦成詩句應知窗外鬼神驚。&lt;/p&gt;
&lt;h2 id=&#34;九青&#34;&gt;&lt;a class=&#34;anchor&#34; href=&#34;#九青&#34;&gt;#&lt;/a&gt; 九青&lt;/h2&gt;
&lt;p&gt;紅對紫、白對青、漁火對禪燈。唐詩對漢史、釋典對仙經。&lt;br /&gt;
龜曳尾、鶴梳翎、月榭對風亭。一輪秋夜月、幾點曉天星。&lt;br /&gt;
晉士只知山簡醉、楚人誰識屈原醒。&lt;br /&gt;
倦繡佳人慵把鴛鴦文作枕、吮毫畫者思將孔雀寫為屏。&lt;/p&gt;
&lt;p&gt;行對坐、醉對醒、佩紫對紆青。棋枰對筆架、雨雪對雷霆。&lt;br /&gt;
狂蛺蝶、小蜻蜒、水岸對沙汀。天臺孫綽賦、劍閣孟陽銘。&lt;br /&gt;
傳信子卿千里雁、照書車胤一囊螢。&lt;br /&gt;
冉冉白雲夜半高遮千里月、澄澄碧水宵中寒映一天星。&lt;/p&gt;
&lt;p&gt;書對畫、傳對經、鸚鵡對鶺鴒。黃茅對白荻、綠草對青萍。&lt;br /&gt;
風繞鋒、雨淋鈴、水閣對山亭。渚蓮千朵白、岸柳兩行青。&lt;br /&gt;
漢代宮中生秀柞、堯時階畔長祥蓂。&lt;br /&gt;
一枰決勝棋子分黑白、半幅通靈畫色間丹青。&lt;/p&gt;
&lt;h2 id=&#34;十蒸&#34;&gt;&lt;a class=&#34;anchor&#34; href=&#34;#十蒸&#34;&gt;#&lt;/a&gt; 十蒸&lt;/h2&gt;
&lt;p&gt;新對舊、降對升、白犬對蒼鷹。葛巾對蔾杖、澗水對池冰。&lt;br /&gt;
張兔網、掛魚罾、燕雀對鶤鵬。爐中煎藥火、窗下讀書燈。&lt;br /&gt;
織錦逐梭成舞鳳、畫屏誤筆作飛蠅。&lt;br /&gt;
宴客劉公座上滿斟三雅爵、迎仙漢帝宮中高插九光燈。&lt;/p&gt;
&lt;p&gt;儒對士、佛對僧、面友對心朋。春殘對夏老、夜寢對晨興。&lt;br /&gt;
千里馬、九霄鵬、霞蔚對雲蒸、寒堆陰嶺雪、春泮水池冰。&lt;br /&gt;
嚴父憤生撞玉斗、周公誓死作金滕。&lt;br /&gt;
將軍元暉莫怪人譏為餓虎、待中盧昶難逃世號作飢鷹。&lt;/p&gt;
&lt;p&gt;規對矩、墨對繩、獨步對同登。吟哦對諷詠、訪友對尋僧。&lt;br /&gt;
風繞屋、水襄陵、紫鵠對蒼鷹。烏寒驚夜月、魚暖上春冰。&lt;br /&gt;
楊子口中飛白鳳、何郎鼻上集青蠅。&lt;br /&gt;
巨鯉躍池翻幾重之密藻、顛猿飲澗掛百尺之垂藤。&lt;/p&gt;
&lt;h2 id=&#34;十一尤&#34;&gt;&lt;a class=&#34;anchor&#34; href=&#34;#十一尤&#34;&gt;#&lt;/a&gt; 十一尤&lt;/h2&gt;
&lt;p&gt;榮對辱、喜對懮、夜宴對春遊。燕關對楚水、蜀犬對吳牛。&lt;br /&gt;
茶敵睡、酒消愁、青眼對白頭。馬遷修史記、孔子作春秋。&lt;br /&gt;
適興子猷常泛棹、思歸王桑強登樓。&lt;br /&gt;
窗下佳人妝罷重將金插鬢、筵前舞妓曲終還要錦纏頭。&lt;/p&gt;
&lt;p&gt;脣對齒、角對頭、策馬對騎牛。毫尖對筆底、綺閣對雕樓。&lt;br /&gt;
楊柳岸、荻蘆洲、語燕對啼鳩。客乘金絡馬、人泛木蘭舟。&lt;br /&gt;
綠野耕夫春舉耜、碧池漁父晚垂鉤。&lt;br /&gt;
波浪千層喜見蛟龍行水、雲霄萬里驚看雕鶚橫秋。&lt;/p&gt;
&lt;p&gt;庵對寺、殿對樓、酒艇對漁舟。金龍對彩鳳、豶豕對童牛。&lt;br /&gt;
王郎帽、蘇子裘、四季對三秋。峰巒扶地秀、江漢接天流。&lt;br /&gt;
一灣綠水漁村小、萬里青山佛寺幽。&lt;br /&gt;
龍馬呈河羲皇闡微而畫卦、神龜出洛禹王取法以陳疇。&lt;/p&gt;
&lt;h2 id=&#34;十二侵&#34;&gt;&lt;a class=&#34;anchor&#34; href=&#34;#十二侵&#34;&gt;#&lt;/a&gt; 十二侵&lt;/h2&gt;
&lt;p&gt;眉對目、口對心、錦瑟對瑤琴。曉耕對寒釣、晚笛對秋砧。&lt;br /&gt;
松鬱鬱、竹森森、閔損對曾參。秦王親擊罐、虞帝自揮琴。&lt;br /&gt;
三獻卞和嘗泣玉、四知楊震固辭金。&lt;br /&gt;
寂寂秋朝庭葉因霜摧嫩色、沉沉春夜砌花隨月轉清陰。&lt;/p&gt;
&lt;p&gt;前對後、古對今、野獸對山禽。犍牛對牝馬、水淺對山深。&lt;br /&gt;
曾點瑟、戴逵琴、璞玉對渾金。艷紅花弄色、濃綠柳敷陰。&lt;br /&gt;
不雨湯王方剪爪、有風楚子正披襟。&lt;br /&gt;
書生惜壯歲韶華寸陰尺壁、遊子愛良宵光陰一刻千金。&lt;/p&gt;
&lt;p&gt;絲對竹、劍對琴、素志對丹心。千愁對一醉、虎嘯對龍吟。&lt;br /&gt;
子罕玉、不疑金、往古對來今。天寒鄒吹律、歲旱傅為霖。&lt;br /&gt;
渠說子規為帝魄、儂知孔雀是家禽。&lt;br /&gt;
屈子沉江處處舟中爭繫粽、牛郎渡渚家家臺上競穿針。&lt;/p&gt;
&lt;h2 id=&#34;十三覃&#34;&gt;&lt;a class=&#34;anchor&#34; href=&#34;#十三覃&#34;&gt;#&lt;/a&gt; 十三覃&lt;/h2&gt;
&lt;p&gt;千對百、兩對三、地北對天南。佛堂對仙洞、道院對禪庵。&lt;br /&gt;
山潑黛、水浮藍、雪嶺對雲潭。鳳飛方翽翽、虎視已眈眈。&lt;br /&gt;
窗下書生時諷詠、筵前酒客日醺酣。&lt;br /&gt;
白草滿郊秋日收征人之馬、綠桑盈畝春時供農婦之蠶。&lt;/p&gt;
&lt;p&gt;將對欲、可對堪、德被對恩覃。權衡對尺度、雪寺對雲庵。&lt;br /&gt;
安邑棗、沿庭柑、不愧對無慚。魏徵能直諫、王衍善清談。&lt;br /&gt;
紫梨摘去從山北、丹荔傳來自海南。&lt;br /&gt;
攘雞非君子所為但當月一、養狙是山公之智止用朝三。&lt;/p&gt;
&lt;p&gt;中對外、北對南、貝母對宜男。移山對浚井、諫苦對言甘。&lt;br /&gt;
千取百、二為三、魏尚對周堪。海門翻夕浪、山市擁晴嵐。&lt;br /&gt;
新締直投公子紵、舊交猶脫館人驂。&lt;br /&gt;
文達淹通已詠冰兮寒過水、永和博雅可知青者勝於藍。&lt;/p&gt;
&lt;h2 id=&#34;十四鹽&#34;&gt;&lt;a class=&#34;anchor&#34; href=&#34;#十四鹽&#34;&gt;#&lt;/a&gt; 十四鹽&lt;/h2&gt;
&lt;p&gt;悲對樂、愛對嫌、玉兔對銀蟾。醉候對詩史、眼底對眉尖。&lt;br /&gt;
風飁飁、雨綿綿、李苦對瓜甜。畫堂施錦帳、酒市舞青簾。&lt;br /&gt;
橫槊賦詩傳孟德、引壺酌酒尚陶潛。&lt;br /&gt;
兩曜迭明日東生而月西出、五行式序水下潤而火上炎。&lt;/p&gt;
&lt;p&gt;如對似、減對添、繡幕對珠簾、探珠對獻玉、鷺立對魚潛。&lt;br /&gt;
玉屑飯、水晶鹽、手劍對腰鐮。燕巢依邃閣、蛛網掛虛檐。&lt;br /&gt;
奪槊至三唐敬德、奕棋第一晉王恬。&lt;br /&gt;
南浦客歸湛湛春波千頃淨、西樓人悄彎彎夜月一鉤纖。&lt;/p&gt;
&lt;p&gt;逢對遇、仰對瞻、市井對閭閻。投簪對結緩、握髮對掀髯。&lt;br /&gt;
張繡幕、捲珠簾、石碏對江淹。宵征方肅肅、夜飲已厭厭。&lt;br /&gt;
心褊小人長戚戚、禮多君子屢謙謙。&lt;br /&gt;
美刺殊文備三百五篇詩詠、吉凶異畫變六十四卦爻占。&lt;/p&gt;
&lt;h2 id=&#34;十五咸&#34;&gt;&lt;a class=&#34;anchor&#34; href=&#34;#十五咸&#34;&gt;#&lt;/a&gt; 十五咸&lt;/h2&gt;
&lt;p&gt;清對濁、苦對咸、一啟對三緘。煙蓑對雨笠、月榜對風帆。&lt;br /&gt;
鶯睍睆、燕呢喃、杞柳對松杉。清涼悲素扇、淚痛濕青衫。&lt;br /&gt;
漢室既能分四姓、周朝何用叛三監。&lt;br /&gt;
破的而探牛心豪矜王濟、豎竿以掛犢鼻貧笑阮咸。&lt;/p&gt;
&lt;p&gt;能對否、聖對賢、衛瓘對琿瑊。雀羅對魚網、翠巘對蒼巖。&lt;br /&gt;
紅羅帳、白布衫、筆格對書函。蕊香蜂競採、泥軟燕爭銜。&lt;br /&gt;
凶孽誓清聞祖逖、王家能義有巫咸。&lt;br /&gt;
溪臾新居漁舍清幽臨水岸、山僧久隱梵宮寂寞倚雲岩。&lt;/p&gt;
&lt;p&gt;冠對帶、帽對衫、議骾對言讒。行舟對御馬、俗弊對民喦。&lt;br /&gt;
鼠且碩、兔多毚、史冊對書緘。塞城聞奏角、江浦認歸帆。&lt;br /&gt;
河水一源形瀰瀰、泰山萬仞勢岩岩。&lt;br /&gt;
鄭為武公賦緇衣而美德、周因巷伯歌貝錦以傷讒。&lt;/p&gt;
&lt;hr class=&#34;footnotes-sep&#34; /&gt;
&lt;section class=&#34;footnotes&#34;&gt;
&lt;ol class=&#34;footnotes-list&#34;&gt;
&lt;li id=&#34;fn1&#34; class=&#34;footnote-item&#34;&gt;&lt;p&gt;或作「夾岸曉煙楊柳綠、滿園春色杏花紅。」 &lt;a href=&#34;#fnref1&#34; class=&#34;footnote-backref&#34;&gt;↩︎&lt;/a&gt;&lt;/p&gt;
&lt;/li&gt;
&lt;/ol&gt;
&lt;/section&gt;
 ]]></description>
        </item>
        <item>
            <guid isPermalink="true">https://hanaai.xyz/%E7%AC%A0%E7%BF%81%E5%B0%8D%E9%9F%BB/</guid>
            <title>笠翁對韻</title>
            <link>https://hanaai.xyz/%E7%AC%A0%E7%BF%81%E5%B0%8D%E9%9F%BB/</link>
            <category term="平水韻" scheme="https://hanaai.xyz/tags/%E5%B9%B3%E6%B0%B4%E9%9F%BB/" />
            <category term="花間的漢文素養" scheme="https://hanaai.xyz/tags/%E8%8A%B1%E9%96%93%E7%9A%84%E6%BC%A2%E6%96%87%E7%B4%A0%E9%A4%8A/" />
            <pubDate>Thu, 20 Jul 2023 03:46:57 +0800</pubDate>
            <description><![CDATA[ &lt;h2 id=&#34;一東&#34;&gt;&lt;a class=&#34;anchor&#34; href=&#34;#一東&#34;&gt;#&lt;/a&gt; 一東&lt;/h2&gt;
&lt;p&gt;天對地、雨對風。大陸對長空。山花對海樹、赤日對蒼穹。雷隱隱、霧濛濛。日下對天中。風高秋月白、雨霽晚霞紅。牛女二星河左右、參商兩曜斗西東。十月塞邉、颯颯寒霜驚戍旅、三冬江上、漫漫朔雪冷漁翁。&lt;/p&gt;
&lt;p&gt;河對漢、綠對紅。雨伯對雷公。烟樓對雪洞、月殿對天宮。雲靉靆、日曈曨。蠟屐對漁篷。過天星似箭、吐魄月如弓。驛旅客逢梅子雨、池亭人浥藕花風。茅店村前、皓月墜林雞唱韻、板橋路上、青霜鎖道馬行踪。&lt;/p&gt;
&lt;p&gt;山對海、華對嵩。四岳對三公。宮花對禁柳、塞雁對江鴻。清暑殿、廣寒宮。拾翠對題紅。莊周談幻蝶、呂望兆飛熊。北牖當風停夏扇、南簾曝日省冬烘。鶴舞樓頭、玉笛弄殘仙子月、鳳翔臺上、紫簫吹斷美人風。&lt;br /&gt;
&lt;span id=&#34;more&#34;&gt;&lt;/span&gt;&lt;/p&gt;
&lt;h2 id=&#34;二冬&#34;&gt;&lt;a class=&#34;anchor&#34; href=&#34;#二冬&#34;&gt;#&lt;/a&gt; 二冬&lt;/h2&gt;
&lt;p&gt;晨對午、夏對冬。下餉對高舂。青春對白晝、古柏對喬松。垂釣客、荷鋤翁。仙鶴對神龍。鳳冠珠閃爍、螭帶玉玲瓏。三元及第才千頃、一品當朝祿萬鍾。花萼樓間、仙李盤根調國脉、沉香亭畔、嬌楊擅寵起邉風。&lt;/p&gt;
&lt;p&gt;清對淡、薄對濃。暮鼓對晨鐘。山茶對石菊、烟鎖對雲封。金菡蓞、玉芙蓉。綠綺對青鋒。早湯先宿酒、晚食繼朝饔。唐庫金錢能化蝶、延津寶劍會成龍。巫峽浪傳、雲雨荒唐神女廟、岱宗遙望、兒孫羅列丈人峯。&lt;/p&gt;
&lt;p&gt;繁對簡、疊對重。意懶對心慵。仙翁對釋伴、道範對儒宗。花灼灼、草茸茸。浪蝶對狂蜂。數竿君子竹、五樹大夫松。高皇滅項憑三傑、虞帝承堯殛四凶。內苑佳人、滿地風花愁不盡、邊關過客、連天烟草恨無窮。&lt;/p&gt;
&lt;h2 id=&#34;三江&#34;&gt;&lt;a class=&#34;anchor&#34; href=&#34;#三江&#34;&gt;#&lt;/a&gt; 三江&lt;/h2&gt;
&lt;p&gt;竒對偶、隻對雙。巨海對長江。金盤對玉盞、寶燭對銀釭。朱漆檻、碧紗窻。舞調對歌腔。興劉推馬武、諫夏著龍逄。四收列國羣王服、三築高城衆敵降。跨鳳登臺、瀟灑仙姬秦弄玉、斬蛇當道、英雄天子漢劉邦。&lt;/p&gt;
&lt;p&gt;顏對貌、像對龎。步輦對徒杠。停針對擱筆、意懶對心降。燈閃閃、月幢幢。攬轡對飛艭。柳堤馳駿馬、花院吠村尨。酒暈微酡瓊杏頰、香塵淺印玉蓮雙。詩寫丹楓、韓女幽懷流御水、淚彈斑竹、舜妃遺恨積湘江。&lt;/p&gt;
&lt;h2 id=&#34;四支&#34;&gt;&lt;a class=&#34;anchor&#34; href=&#34;#四支&#34;&gt;#&lt;/a&gt; 四支&lt;/h2&gt;
&lt;p&gt;泉對石、幹對枝。吹竹對彈絲。山亭對水榭、鸚鵡對鸕鷀。五色筆、十香詞。潑墨對傳卮。神奇韓幹畫、雄渾李陵詩。幾處花街新奪錦、有人香徑淡凝脂。萬里烽烟、戰士邊頭爭保塞、一犂膏雨、農夫村外盡乘時。&lt;/p&gt;
&lt;p&gt;葅對醢、賦對詩。點漆對描脂。瑤簪對珠履、劍客對琴師。沽酒價、買山貲。國色對仙姿。晚霞明似錦、春雨細如絲。柳絆長堤千萬樹、花橫野寺兩三枝。紫蓋黃旗、天象預占江左地、青袍白馬、童謡終應壽陽兒。&lt;/p&gt;
&lt;p&gt;箴對讚、缶對卮。螢焰對蠶絲。輕裾對長袖、瑞草對靈芝。流涕策、斷腸詩。喉舌對腰肢。雲中熊虎將、天上鳳麟兒。禹廟千年垂橘柚、堯階三尺覆茅茨。湘竹含烟、腰下輕紗籠玳瑁、海棠經雨、臉邉清淚濕胭脂。&lt;/p&gt;
&lt;p&gt;爭對讓、望對思。野葛對山梔。仙風對道骨、天造對人爲。鱄諸劍、博浪椎。經緯對干支。位尊民物主、德重帝王師。望切不妨人去遠、心忙無奈馬行遲。金屋閉來、賦乞茂陵題柱筆、玉樓成後、記須昌谷負囊詞。&lt;/p&gt;
&lt;h2 id=&#34;五微&#34;&gt;&lt;a class=&#34;anchor&#34; href=&#34;#五微&#34;&gt;#&lt;/a&gt; 五微&lt;/h2&gt;
&lt;p&gt;賢對聖、是對非。覺奧對參微。魚書對雁字、草舍對柴扉。雞曉唱、雉朝飛。紅瘦對綠肥。舉杯邀月飲、騎馬踏花歸。黃蓋能成赤壁捷、陳平善解白登危。太白書堂、瀑泉垂地三千丈、孔明祠廟、老柏參天四十圍。&lt;/p&gt;
&lt;p&gt;戈對甲、幄對幃。蕩蕩對巍巍。嚴灘對邵圃、靖菊對夷薇。占鴻漸、叶鳳飛。虎榜對鸞旂。心中羅錦繍、口內吐珠璣。寬宏豁達高皇量、叱咜喑啞霸主威。滅項興劉、狐兔盡時走狗死、連吳拒魏、貔貅屯處卧龍歸。&lt;/p&gt;
&lt;p&gt;衰對盛、密對稀。祭服對朝衣。雞窻對雁塔、秋榜對春闈。烏衣巷、燕子磯。久別對初歸。天姿眞窈窕、聖德實光輝。蟠桃絳闕來金母、嶺荔紅塵進玉妃。灞上軍營、亞父憤心撞玉斗、長安酒市、謫仙狂興典銀龜。&lt;/p&gt;
&lt;h2 id=&#34;六魚&#34;&gt;&lt;a class=&#34;anchor&#34; href=&#34;#六魚&#34;&gt;#&lt;/a&gt; 六魚&lt;/h2&gt;
&lt;p&gt;羹對飯、柳對榆。短袖對長裾。雞冠對鳳尾、芍藥對芙蕖。周有若、漢相如。王屋對匡廬。月明山寺遠、風細水亭虛。壯士腰間三尺劍、男兒腹內五車書。疎影暗香、和靖孤山梅蕊放、輕陰清晝、淵明舊宅柳條舒。&lt;/p&gt;
&lt;p&gt;吾對汝、爾對余。選授對陞除。書橱對藥櫃、耒耜對耰鋤。參雖魯、回不愚。閥閱對閻閭。諸侯千乘國、命婦七香車。穿雲採藥聞仙犬、踏雪尋梅策蹇驢。玉兎金烏、二氣精靈爲日月、洛龜河馬、五行生尅在圖書。&lt;/p&gt;
&lt;p&gt;欹對正、密對疎。囊橐對苞苴。羅浮對壺嶠、水曲對山紆。驂鶴駕、侍鸞輿。桀溺對長沮。搏虎卞莊子、當熊馮婕妤。南陽高士吟梁父、西蜀才人賦子虛。三徑風光、白石黃花供杖履、五湖烟景、青山綠水任樵漁。&lt;/p&gt;
&lt;h2 id=&#34;七虞&#34;&gt;&lt;a class=&#34;anchor&#34; href=&#34;#七虞&#34;&gt;#&lt;/a&gt; 七虞&lt;/h2&gt;
&lt;p&gt;紅對白、有對無。布穀對提壺。毛錐對羽扇、天闕對皇都。謝蝴蝶、鄭鷓鴣。蹈海對歸湖。花肥春雨潤、竹瘦晚風疎。麥飯豆糜終創漢、蓴羹臚膾竟歸吳。琴調輕彈、楊柳月中潛去聼、酒旗斜掛、杏花村裏共來沽。&lt;/p&gt;
&lt;p&gt;羅對綺、茗對蔬。柏秀對松枯。中元對上巳、返璧對還珠。雲夢澤、洞庭湖。玉燭對氷壺。蒼頭犀角帶、綠鬢象牙梳。松陰白鶴聲相應、鏡裏青鸞影不孤。竹戶半開、對牖未知人在否、柴關深閉、停車還有客來無。&lt;/p&gt;
&lt;p&gt;賔對主、婢對奴。寶鴨對金鳬。升堂對入室、鼓瑟對投壺。覘合璧、頌聯珠。提甕對當壚。仰高紅日近、望遠白雲孤。歆向秘書窺二酉、機雲芳譽動三吳。祖餞三杯、老去常斟花下酒、荒田五畆、歸來獨荷月中鋤。&lt;/p&gt;
&lt;p&gt;君對父、魏對吳。北岳對西湖。茶匙對菜梜、苣蕂對菖蒲。梅花數、竹葉符。廷議對山呼。兩都班固賦、八陣孔明圖。田慶紫荊堂下萎、王裒青柏墓前枯。出塞中郎、羝有乳時歸漢室、質秦太子、馬生角日返燕都。&lt;/p&gt;
&lt;h2 id=&#34;八齊&#34;&gt;&lt;a class=&#34;anchor&#34; href=&#34;#八齊&#34;&gt;#&lt;/a&gt; 八齊&lt;/h2&gt;
&lt;p&gt;鸞對鳳、犬對雞。塞北對關西。長生對益智、老幼對旄倪。頒竹策、翦桐圭。剥棗對蒸棃。纖腰如弱柳、嫩手似柔荑。狡兎能穿三穴隱、鷦鷯權借一枝棲。甪里先生、策杖垂紳扶少主、於陵仲子、辟纑織屨賴賢妻。&lt;/p&gt;
&lt;p&gt;鳴對吠、泛對棲。燕語對鶯啼。硨璖對瑪瑙、琥珀對玻璃。絳縣老、伯州犂。測蠡對燃犀。榆槐堪作蔭、桃李自成蹊。投巫救女西門豹、賃浣逢妻百里奚。闕里門牆、陋巷規模原不陋、隋堤基址、迷樓踪跡已全迷。&lt;/p&gt;
&lt;p&gt;燕對趙、楚對齊。柳岸對桃蹊。紗牕對繡戶、畫閣對香閨。修月斧、上天梯。蝃蝀對虹霓。行樂遊春圃、工諛病夏畦。李廣不封空射虎、魏明得立爲存麑。按轡徐行、細柳功成勞主敬、聞聲悄卧、臨涇名震止兒啼。&lt;/p&gt;
&lt;h2 id=&#34;九佳&#34;&gt;&lt;a class=&#34;anchor&#34; href=&#34;#九佳&#34;&gt;#&lt;/a&gt; 九佳&lt;/h2&gt;
&lt;p&gt;門對戶、陌對街。枝葉對根荄。鬪雞對揮麈、鳳髻對鸞釵。登楚岫、渡秦淮。子犯對夫差。石鼎龍頭縮、銀箏雁翅排。百年詩禮延餘慶、萬里風雲入壯懷。莫辨名倫、死矣野哉悲季路、不由徑竇、生乎愚也有高柴。&lt;/p&gt;
&lt;p&gt;冠對履、韈對鞋。海角對天涯。雞人對虎旅、六市對三階。陳俎豆、戲堆埋。皎皎對皚皚。賢相聚東閣、良朋集小齋。夢裡山川書越絕、枕邊風月記齊諧。三徑蕭疎、彭澤高風怡五柳、六朝華貴、瑯琊佳氣毓三槐。&lt;/p&gt;
&lt;p&gt;勤對儉、巧對乖。水榭對山齋。冰桃對雪藕、漏箭對更牌。寒翠袖、貴荆釵。慷慨對灰諧。竹徑風聲籟、花蹊月影篩。攜囊佳韻隨時貯、荷鍤沉酣到處埋。江海孤踪、雪浪風濤驚旅夢、鄉關萬里、烟巒雲樹切歸懷。&lt;/p&gt;
&lt;p&gt;柟對梓、檜對楷。水泊對山崖。舞裙對歌袖、玉陛對瑶階。風入袂、月盈懷。虎兕對狼豺。馬融堂上帳、羊侃水中齋。北面黌宮宜釋菜、東廵岱畤定燔柴。錦纜春江、橫笛洞簫通碧落、華燈夜月、遺簪墮翠遍香街。&lt;/p&gt;
&lt;h2 id=&#34;十灰&#34;&gt;&lt;a class=&#34;anchor&#34; href=&#34;#十灰&#34;&gt;#&lt;/a&gt; 十灰&lt;/h2&gt;
&lt;p&gt;春對夏、喜對哀。大手對長才。風清對月朗、地闢對天開。遊閬苑、醉蓬萊。七政對三台。青龍壺老杖、白燕玉人釵。香風十里望仙閣、明月一天思子臺。玉橘冰桃、王母幾因求道降、蓮舟藜杖、真人原爲讀書來。&lt;/p&gt;
&lt;p&gt;朝對暮、去對來。庶矣對康哉。馬肝對雞肋、杏眼對桃腮。佳興適、好懷開。朔雪對春雷。雲移鳷鵲觀、日麗鳳凰臺。河邊淑氣迎芳草、林下輕風待落梅。柳媚花明、燕語鶯聲渾是笑、松號柏舞、猿啼鶴唳總成哀。&lt;/p&gt;
&lt;p&gt;忠對信、博對該。忖度對疑猜。香消對燭暗、鵲喜對蛩哀。金花報、玉鏡臺。倒斚對銜杯。岩巔橫老樹、石磴覆蒼苔。雪滿山中高士卧、月明林下美人來。綠柳沿堤、皆因蘇子來時種、碧桃滿觀、盡是劉郎去後栽。&lt;/p&gt;
&lt;h2 id=&#34;十一真&#34;&gt;&lt;a class=&#34;anchor&#34; href=&#34;#十一真&#34;&gt;#&lt;/a&gt; 十一真&lt;/h2&gt;
&lt;p&gt;蓮對菊、鳳對麟。濁富對清貧。漁莊對蠏舍、松蓋對花茵。蘿月叟、葛天民。國寳對家珍。草迎金埒馬、花醉玉樓人。巢燕三春嘗喚友、塞鴻八月始來賔。古往今來、誰見泰山曾作礪、天長地久、人傳滄海幾揚塵。&lt;/p&gt;
&lt;p&gt;兄對弟、吏對民。父子對君臣。勾丁對補甲、赴卯對同寅。折桂客、簮花人。四皓對三仁。王喬雲外舄、郭泰雨中巾。人交好友來三益、士有賢妻備五倫。文教南宣、武帝平蠻開百越、義旗西指、韓侯扶漢捲三秦。&lt;/p&gt;
&lt;p&gt;申對夭、侃對誾。阿魏對茵陳。楚蘭對湘芷、碧柳對青筠。花馥馥、葉蓁蓁。粉頸對朱唇。曹公姦似鬼、堯帝智如神。南阮才郎羞北富、東鄰醜女效西顰。色艶北堂、草號忘憂憂甚事、香濃南國、花名含笑笑何人。&lt;/p&gt;
&lt;h2 id=&#34;十二文&#34;&gt;&lt;a class=&#34;anchor&#34; href=&#34;#十二文&#34;&gt;#&lt;/a&gt; 十二文&lt;/h2&gt;
&lt;p&gt;憂對喜、戚對欣。二典對三墳。佛經對仙語、夏耨對春耘。烹早韭、剪春芹。暮雨對朝雲。竹間斜白接、花下醉紅裙。掌握靈符五岳籙、腰懸寶劍七星紋。金鎖未開、上相趨聽宮漏永、珠簾乍捲、羣僚仰對御爐薰。&lt;/p&gt;
&lt;p&gt;詞對賦、懶對勤。類聚對羣分。鸞簫對鳳笛、帶草對香芸。燕許筆、柳韓文。舊話對新聞。赫赫周南仲、翩翩晉右軍。六國說成蘇子業、兩京收復郭公勳。漢闕陳書、侃侃忠言推賈誼、唐廷對策、岩岩直諫有劉蕡。&lt;/p&gt;
&lt;p&gt;言對笑、績對勳。鹿豕對羊羵。星冠對月扇、把袂對書裙。湯事葛、說興殷。蘿月對松雲。西池青鳥使、北塞黑鴉軍。文武成康爲一代、魏吳蜀漢定三分。桂苑秋宵、明月三杯邀麯客、松亭夏日、薰風一曲奏桐君。&lt;/p&gt;
&lt;h2 id=&#34;十三元&#34;&gt;&lt;a class=&#34;anchor&#34; href=&#34;#十三元&#34;&gt;#&lt;/a&gt; 十三元&lt;/h2&gt;
&lt;p&gt;卑對長、季對昆。永巷對長門。山亭對水閣、旅舍對軍屯。楊子渡、謝公墩。德重對年尊。承乾對出震、習坎對重坤。志士報君思犬馬、仁王養老察雞豚。遠水平沙、有客放舟桃葉渡、斜風細雨、何人攜榼杏花村。&lt;/p&gt;
&lt;p&gt;君對相、祖對孫。夕照對朝暾。蘭台對桂殿、海島對山村。碑墜淚、賦招魂。報怨對懷恩。陵埋金吐氣、田種玉生根。相府珠簾垂白晝、邉城畫角動黃昏。楓葉半山、秋去烟霞堪倚杖、梨花滿地、夜來風雨不開門。&lt;/p&gt;
&lt;h2 id=&#34;十四寒&#34;&gt;&lt;a class=&#34;anchor&#34; href=&#34;#十四寒&#34;&gt;#&lt;/a&gt; 十四寒&lt;/h2&gt;
&lt;p&gt;家對國、治對安。地主對天官。坎男對離女、周誥對殷盤。三三暖、九九寒。杜撰對包彈。古壁蛩聲匝、閒亭鶴影單。燕出簾邉春寂寂、鶯聞枕上漏珊珊。池柳烟飄、日夕郎歸青瑣闥、砌花雨過、月明人倚玉闌干。&lt;/p&gt;
&lt;p&gt;肥對瘦、窄對寬。黃犬對青鸞。指環對腰帶、洗鉢對投竿。誅佞劍、進賢冠。畫棟對雕欄。雙垂白玉筯、九轉紫金丹。陝右棠高懷召伯、河南花滿憶潘安。陌上芳春、弱柳當風披綵線、池中清曉、碧荷承露捧珠盤。&lt;/p&gt;
&lt;p&gt;行對卧、聼對看。鹿洞對漁灘。蛟騰對豹變、虎踞對龍蟠。風凜凜、雪漫漫。手辣對心酸。鶯鶯對燕燕、小小對端端。藍水遠從千澗落、玉山高並兩峯寒。至聖不凡、嬉戲六齡陳俎豆、老萊大孝、承歡七袠舞斑孄。&lt;/p&gt;
&lt;h2 id=&#34;十五刪&#34;&gt;&lt;a class=&#34;anchor&#34; href=&#34;#十五刪&#34;&gt;#&lt;/a&gt; 十五刪&lt;/h2&gt;
&lt;p&gt;林對塢、嶺對灣。晝永對春閒。謀深對望重、任大對投艱。裙嬝嬝、佩珊珊。守塞對當關。密雲千里合、新月一鈎彎。叔寶君臣皆縱逸、重華父母是嚚頑。名動帝畿、西蜀三蘇來日下、壯遊京洛、東吳二陸起雲間。&lt;/p&gt;
&lt;p&gt;臨對傲、吝對慳。討逆對平蠻。忠肝對義胆、霧鬢對雲鬟。埋筆塚、爛柯山。月貌對天顏。龍潛終得躍、鳥倦亦知還。隴樹飛來鸚鵡綠、湘筠啼處鷓鴣斑。秋露橫江、蘇子月明遊赤壁、凍雲迷嶺、韓公雪擁過藍關。&lt;/p&gt;
&lt;h2 id=&#34;一先&#34;&gt;&lt;a class=&#34;anchor&#34; href=&#34;#一先&#34;&gt;#&lt;/a&gt; 一先&lt;/h2&gt;
&lt;p&gt;寒對暑、日對年。蹴踘對鞦韆。丹山對碧水、淡雨對輕烟。歌宛轉、貌嬋娟。雪賦對雲箋。荒蘆棲宿雁、疎柳呌秋蟬。洗耳尚逢高士笑、折腰肯受小兒憐。郭泰泛舟、折角半垂梅子雨、山濤騎馬、接䍦倒着杏花天。&lt;/p&gt;
&lt;p&gt;輕對重、脆對堅。碧玉對青錢。郊寒對島瘦、酒聖對詩仙。依玉樹、步金蓮。鑿井對耕田。杜甫清宵立、邊韶白晝眠。夜飲客吞杯底月、春遊人醉水中天。闘草青郊、幾行寶馬嘶金勒、看花紫陌、十里香車擁翠鈿。&lt;/p&gt;
&lt;p&gt;吟對咏、授對傳。樂矣對淒然。風鵬對雪雁、董杏對周蓮。春九十、歲三千。鐘鼓對管絃。入山逢宰相、無事即神仙。霞染武陵桃淡淡、烟荒隋苑柳綿綿。七椀月團、啜罷清風生腋下、三杯雲液、飲餘紅雨暈腮邊。&lt;/p&gt;
&lt;p&gt;中對外、後對先。樹下對花前。玉樹對金屋、叠嶂對平川。孫子策、祖生鞭。盛席對華筵。醉解知茶力、愁消識酒權。綵剪芰荷開凍沼、錦粧鳬雁泛溫泉。帝女啣山、海中遺魄爲精衛、蜀王呌月、枝上遊魂化杜鵑。&lt;/p&gt;
&lt;h2 id=&#34;二蕭&#34;&gt;&lt;a class=&#34;anchor&#34; href=&#34;#二蕭&#34;&gt;#&lt;/a&gt; 二蕭&lt;/h2&gt;
&lt;p&gt;琴對笛、釜對瓢。水怪對花妖。秋聲對夜色、白練對紅綃。臣五代、事三朝。斗膽對弓腰。醉客歌金縷、佳人吹紫簫。風定落花閒不掃、霜餘殘葉濕難燒。千載興周、尚父一竿投渭水、百年伯越、錢王萬弩射江潮。&lt;/p&gt;
&lt;p&gt;榮對悴、夕對朝。露地對雲霄。商彝對周鼎、殷濩對虞韶。樊素口、小蠻腰。六詔對三苗。朝天車奕奕、出塞馬蕭蕭。公子幽蘭重泛舸、王孫芳草正聯鑣。潘岳高懷、曾向秋天吟蟋蟀、王維清興、嘗於雪夜畫芭蕉。&lt;/p&gt;
&lt;p&gt;耕對讀、牧對樵。琥珀對瓊瑤。兔毫對鴻爪、桂櫂對蘭橈。魚貫柳、鹿藏蕉。水遠對山遙。湘靈能鼓瑟、嬴女解吹簫。雪點寒梅橫小院、風飄弱柳覆平橋。月牖通宵、絳蠟罷時光不减、風簾當晝、雕盤停後篆難消。&lt;/p&gt;
&lt;h2 id=&#34;三肴&#34;&gt;&lt;a class=&#34;anchor&#34; href=&#34;#三肴&#34;&gt;#&lt;/a&gt; 三肴&lt;/h2&gt;
&lt;p&gt;詩對禮、卦對爻。燕引對鶯捎。晨鐘對暮鼓、野䔩對山肴。雉方乳、鵲始巢。猛虎對神獒。疎星浮荇葉、皓月上松梢。爲邦自古推瑚璉、從政於今愧斗筲。管鮑相知、能結忘形膠漆友、藺廉有隙、終爲刎頸死生交。&lt;/p&gt;
&lt;p&gt;歌對舞、笑對嘲。耳語對神交。焉烏對亥豕、獺髓對鸞膠。宜久敬、莫輕拋。一氣對同胞。祭遵甘布被、張祿戀綈袍。花逕風來逢客訪、柴扉月到有僧敲。夜雨園中、一顆不凋王子柰、秋風江上、三重曾捲杜公茅。&lt;/p&gt;
&lt;p&gt;衙對舍、廩對庖。玉磬對金鐃。竹林對梅嶺、起鳳對騰蛟。鮫綃帳、獸錦袍。露葉對風梢。揚州輸橘柚、荆土貢菁茅。斷蛇埋地稱孫叔、渡蟻編橋識宋郊。好夢難成、蛩響階前偏唧唧、良朋遠至、雞聲窓外正膠膠。&lt;/p&gt;
&lt;h2 id=&#34;四豪&#34;&gt;&lt;a class=&#34;anchor&#34; href=&#34;#四豪&#34;&gt;#&lt;/a&gt; 四豪&lt;/h2&gt;
&lt;p&gt;菱對芡、荻對蒿。山麓對江臯。鶯簧對蝶板、麥浪對松濤。騏驥足、鳳凰毛。美譽對嘉褒。文人窺蠧簡、壯士學龍韜。馬援南征裝薏苡、張騫西使進葡萄。辨口懸河、萬語千言常亹亹、詞源倒峽、連篇累牘自滔滔。&lt;/p&gt;
&lt;p&gt;梅對杏、李對桃。棫樸對旌旄。酒仙對詩史、德澤對恩膏。懸一榻、夢三刀。拙逸對賢勞。玉堂花檻曉、金殿月輪高。孤山待鶴盤雲下、蜀道聞猿向月號。萬事從人、有酒有花應自樂、百年皆客、一邱一壑儘吾豪。&lt;/p&gt;
&lt;p&gt;臺對省、署對曹。分袂對同袍。鳴琴對擊劍、返轍對廻舠。良借箸、操捉刀。香茗對醇醪。涓泉歸海大、寸壤積山高。石室客來煎雀舌、畫堂賔至奉羊羔。被謫賈生、湘水淒涼吟鵩鳥、遭讒屈子、江潭憔悴著離騷。&lt;/p&gt;
&lt;h2 id=&#34;五歌&#34;&gt;&lt;a class=&#34;anchor&#34; href=&#34;#五歌&#34;&gt;#&lt;/a&gt; 五歌&lt;/h2&gt;
&lt;p&gt;微對巨、少對多。直幹對平柯。蜂媒對蝶使、雨笠對烟簑。眉淡掃、面微酡。妙舞對清歌。輕衫裁夏葛、薄袂剪春羅。將相兼行唐李靖、霸王雜用漢蕭何。月本陰精、豈有羿妻曾竊藥、星爲夜宿、虛傳織女漫投梭。&lt;/p&gt;
&lt;p&gt;慈對善、虐對苛。縹緲對婆娑。長楊對細柳、嫩蕊對寒莎。追風馬、挽日戈。玉液對金波。紫詔啣丹鳳、黃庭換白鵝。畫閣江城梅作引、蘭舟野渡竹爲歌。門外雪飛、錯認空中飄柳絮、岩邉瀑響、誤疑天半落銀河。&lt;/p&gt;
&lt;p&gt;松對竹、荇對荷。薜荔對藤蘿。雕雲對鏤月、樵唱對漁歌。升鼎雉、聽經鵝。北海對東坡。吳郎哀廢宅、邵子樂行窩。麗水良金皆入冶、崑山美玉摠須磨。雨過皇州、琉璃色燦華清瓦、風來帝苑、荷芰香飄太液波。&lt;/p&gt;
&lt;p&gt;籠對檻、餌對囮。及第對登科。冰清對玉潤、地利對人和。韓擒虎、榮駕鵝。青女對素娥。破頭朱泚笏、折齒謝鯤梭。留客酒杯應恨少、動人詩句不須多。綠野凝烟、但聽村前雙牧笛、滄江積雪、惟看灘上一漁簑。&lt;/p&gt;
&lt;h2 id=&#34;六麻&#34;&gt;&lt;a class=&#34;anchor&#34; href=&#34;#六麻&#34;&gt;#&lt;/a&gt; 六麻&lt;/h2&gt;
&lt;p&gt;清對濁、美對嘉。鄙吝對矜誇。花鬚對柳眼、屋角對簷牙。志和宅、博望槎。秋實對春華。乾罏烹白雪、坤鼎煉丹砂。深宵望冷沙塲月、絶塞聽殘野戍笳。滿院松風、魚聲隱隱爲僧舍、半牕花月、鶴影依依是道家。&lt;/p&gt;
&lt;p&gt;雷對電、霧對霞。蟻闕對蜂衙。寄梅對懷橘、釀酒對烹茶。宜男草、益母花。楊柳對蒹葭。班姬辭帝輦、蔡琰泣胡笳。舞榭歌樓千萬戶、竹籬茅舍兩三家。珊枕半牀、月明時夢飛塞外、銀箏一曲、花落處人在天涯。&lt;/p&gt;
&lt;p&gt;圓對缺、正對斜。笑語對咨嗟。沈腰對潘鬢、孟笋對盧茶。百舌鳥、兩頭蛇。帝里對仙家。堯仁敷率土、舜德被流沙。橋上授書曾納履、壁間題句已籠紗。遠塞迢迢、雪磧風沙何可極、長江渺渺、雲濤烟浪信無涯。&lt;/p&gt;
&lt;p&gt;疏對密、朴對華。義鶻對慈鴉。鹤羣對雁陣、白苧對黃麻。讀三到、吟八叉。肅靜對喧譁。圍棋兼把釣、沉李並浮瓜。羽客片時能煮石、狐禪千刼似蒸沙。黨尉粗豪、金帳籠香斟美酒、陶生清逸、銀鐺融雪啜團茶。&lt;/p&gt;
&lt;h2 id=&#34;七陽&#34;&gt;&lt;a class=&#34;anchor&#34; href=&#34;#七陽&#34;&gt;#&lt;/a&gt; 七陽&lt;/h2&gt;
&lt;p&gt;臺對閣、沼對塘。朝雨對夕陽。遊人對隱士、謝女對秋娘。三寸舌、九廻腸。玉液對瓊漿。秦皇照膽鏡、徐肇返魂香。青萍夜嘯芙蓉匣、黃卷時攤薜荔牀。元亨利貞、天地一機成化育、仁義禮智、聖賢千古立綱常。&lt;/p&gt;
&lt;p&gt;紅對白、綠對黃。晝永對更長。龍飛對鯉躍、錦纜對牙檣。青弁使、雪衣娘。故國對他鄉。雄文能徙鱷、艷曲爲求凰。九日高峯驚落帽、暮春曲水喜流觴。僧占名山、雲繞雙林藏古殿、客棲勝地、風飄萬葉響空廊。&lt;/p&gt;
&lt;p&gt;衰對壯、弱對强。艶飾對新粧。御龍對司馬、破竹對穿楊。讀班馬、識求羊。山色對江光。仙棋藏綠橘、客枕納黃粱。池草入詩因有夢、海棠帶恨爲無香。風起畫堂、簾箔影翻青荇沼、月斜金井、轆轤聲度碧梧墻。&lt;/p&gt;
&lt;p&gt;臣對子、帝對王。日月對風霜。烏台對紫府、蔀屋對巖廊。香山社、晝錦堂。雪牖對雲房。芬椒塗內壁、文杏飾高梁。貧女幸分東壁影、幽人高卧北窻凉。繡閣探春、麗日半籠青鏡色、水亭醉夏、薰風常透碧筒香。&lt;/p&gt;
&lt;h2 id=&#34;八庚&#34;&gt;&lt;a class=&#34;anchor&#34; href=&#34;#八庚&#34;&gt;#&lt;/a&gt; 八庚&lt;/h2&gt;
&lt;p&gt;形對貌、色對聲。夏邑對周京。江雲對渭樹、玉磬對銀筝。人老老、我卿卿。曉燕對春鶯。玄霜舂玉杵、白露貯金莖。賈客君山秋弄笛、仙人緱嶺夜吹笙。帝業獨興、盡道漢高能用將、父書空讀、誰言趙括善知兵。&lt;/p&gt;
&lt;p&gt;功對業、性對情。月上對雲行。乘龍對附驥、閬苑對蓬瀛。春秋筆、月旦評。東作對西成。隋珠光照乘、和璧價連城。三箭三人唐將勇、一琴一鶴趙公清。漢帝求賢、詔訪嚴灘逢故舊、宋廷優老、年尊洛社重耆英。&lt;/p&gt;
&lt;p&gt;昏對旦、晦對明。久雨對新晴。蓼灣對花港、竹友對梅兄。黃石叟、丹邱生。犬吠對雞鳴。暮山雲外斷、新水月中平。半榻清風宜午夢、一犂好雨趁春耕。王旦登庸、悮我十年遲作相、劉蕡下第、愧他多士早成名。&lt;/p&gt;
&lt;h2 id=&#34;九青&#34;&gt;&lt;a class=&#34;anchor&#34; href=&#34;#九青&#34;&gt;#&lt;/a&gt; 九青&lt;/h2&gt;
&lt;p&gt;庚對甲、己對丁。魏闕對彤廷。梅妻對鶴子、珠箔對銀屏。鴛浴沼、鷺飛汀。鴻雁對鹡鴒。人間壽者相、天上老人星。八月好修攀桂斧、三春須繫護花鈴。江閣秋登、一水淨連天際碧、石欄曉倚、羣山秀向雨餘青。&lt;/p&gt;
&lt;p&gt;危對亂、泰對寧。納陛對趨庭。金盤對玉箸、泛梗對浮萍。羣玉圃、衆芳亭。舊典對新型。騎牛閑讀史、牧豕自橫經。秋首田中禾頴重、春餘園內菜花馨。旅次凄凉、塞月江風皆慘淡、筵前歡笑、燕歌趙舞獨娉婷。&lt;/p&gt;
&lt;h2 id=&#34;十蒸&#34;&gt;&lt;a class=&#34;anchor&#34; href=&#34;#十蒸&#34;&gt;#&lt;/a&gt; 十蒸&lt;/h2&gt;
&lt;p&gt;蘋對蓼、芡對菱。雁弋對魚罾。齊紈對魯縞、蜀錦對吳綾。星漸没、日初昇。九聘對三徵。蕭何曾作吏、賈島昔爲僧。賢人視履循規矩、大匠揮斤按準繩。野渡春風、人喜乘潮移酒舫、江天暮雨、客愁隔岸對漁燈。&lt;/p&gt;
&lt;p&gt;談對吐、謂對稱。冉閔對顏曾。侯羸對伯嚭、祖逖對孫登。拋白紵、宴紅綾。勝友對良朋。爭名如逐鹿、謀利似趨蠅。仁傑姨慙周不仕、王陵母識漢方興。句冩窮愁、浣花寄跡傳工部、詩吟變亂、凝碧傷心歎右丞。&lt;/p&gt;
&lt;h2 id=&#34;十一尤&#34;&gt;&lt;a class=&#34;anchor&#34; href=&#34;#十一尤&#34;&gt;#&lt;/a&gt; 十一尤&lt;/h2&gt;
&lt;p&gt;榮對辱、喜對憂。繾綣對綢繆。吳娃對越女、野馬對沙鷗。茶解渴、酒消愁。白眼對蒼頭。馬遷修史記、孔子作春秋。莘野耕夫閑舉耜、磻溪漁父晚垂鈎。龍馬遊河、羲聖因圖而畫卦、神龜出洛、禹王取法以明疇。&lt;/p&gt;
&lt;p&gt;冠對履、舄對裘。院小對庭幽。面牆對膝地、錯智對良籌。孤嶂聳、大江流。芳澤對圜邱。花潭來越唱、柳嶼起吳謳。鶯懶燕忙三月雨、蛩摧蟬報一天秋。鍾子聽琴、荒逕入林山寂寂、謫仙捉月、洪濤接岸水悠悠。&lt;/p&gt;
&lt;p&gt;魚對鳥、鴿對鳩。翠舘對紅樓。七賢對三友、愛日對悲秋。虎類狗、蟻如牛。列辟對諸侯。陳唱臨春樂、隋歌清夜遊。空中事業麒麟閣、地下文章鸚鵡洲。曠野平原、獵士馬蹄輕似箭、斜風細雨、牧童牛背穩如舟。&lt;/p&gt;
&lt;h2 id=&#34;十二侵&#34;&gt;&lt;a class=&#34;anchor&#34; href=&#34;#十二侵&#34;&gt;#&lt;/a&gt; 十二侵&lt;/h2&gt;
&lt;p&gt;歌對曲、嘯對吟。往古對來今。山頭對水面、遠浦對遙岑。勤三上、惜寸陰。茂樹對平林。卞和三献玉、楊震四知金。青皇風煖催芳草、白帝城高急暮砧。繡虎雕龍、才子窓前揮彩筆、描鸞刺鳳、佳人簾下度金針。&lt;/p&gt;
&lt;p&gt;登對眺、涉對臨。瑞雪對甘霖。主歡對民樂、交淺對言深。恥三戰、示七擒。顧曲對知音。大車行檻檻、駟馬驟駸駸。紫電青虹騰劍氣、高山流水識琴心。屈子懷君、極浦吟風悲澤畔、王郎憶友、扁舟卧雪訪山陰。&lt;/p&gt;
&lt;h2 id=&#34;十三覃&#34;&gt;&lt;a class=&#34;anchor&#34; href=&#34;#十三覃&#34;&gt;#&lt;/a&gt; 十三覃&lt;/h2&gt;
&lt;p&gt;宮對闕、座對龕。水北對天南。蜃樓對蟻郡、偉論對高談。遴杞梓、樹楩楠。得一對函三。八寶珊瑚枕、雙珠玳瑁簮。蕭王待士心惟赤、盧相欺君面獨藍。賈島詩狂、手擬敲門行處想、張顛草聖、頭能濡墨冩時酣。&lt;/p&gt;
&lt;p&gt;聞對見、解對諳。三橘對雙柑。黃童對白叟、靜女對奇男。秋七七、徑三三。海岊對山嵐。鸞聲何噦噦、虎視正耽耽。儀封疆吏知尼父、函谷關人識老聃。江相歸池、止水自盟眞是止、吳公作宰、貪泉雖飲亦何貪。&lt;/p&gt;
&lt;h2 id=&#34;十四鹽&#34;&gt;&lt;a class=&#34;anchor&#34; href=&#34;#十四鹽&#34;&gt;#&lt;/a&gt; 十四鹽&lt;/h2&gt;
&lt;p&gt;寬對猛、冷對炎。清直對尊嚴。雲頭對雨脚、鶴髮對龍髯。風臺諫、肅堂廉。保泰對鳴謙。五湖歸范蠡、三逕隱陶潛。一劍成功堪佩印、百錢滿掛便垂簾。濁酒停杯、容我半酣愁際飲、好花傍座、看他微笑悟時拈。&lt;/p&gt;
&lt;p&gt;連對斷、减對添。澹泊對安恬。回頭對極目、水底對山尖。腰裊裊、手纖纖。鳳卜對鸞占。開田多種粟、煮海盡成鹽。居同九世張公藝、族贍千人范仲淹。簫弄鳳來、秦女有緣能跨羽、鼎成龍去、軒臣無計得攀髯。&lt;/p&gt;
&lt;p&gt;人對己、愛對嫌。舉止對觀瞻。四知對三語、義正對辭嚴。勤雪案、課風簷。漏箭對書籖。文繁歸獺祭、體艶別香奩。昨夜題梅更一字、早春來燕捲重簾。詩以史名、愁裏悲歌懷杜甫、筆經人索、夢中顯晦老江淹。&lt;/p&gt;
&lt;h2 id=&#34;十五咸&#34;&gt;&lt;a class=&#34;anchor&#34; href=&#34;#十五咸&#34;&gt;#&lt;/a&gt; 十五咸&lt;/h2&gt;
&lt;p&gt;栽對植、薙對芟。二伯對三監。朝臣對國老、職事對官銜。鹿麌麌、兔毚毚。啟牘對開緘。綠楊鶯睍睆、紅杏燕呢喃。半籬白酒娛陶令、一枕黃梁度呂岩。九夏炎颷、長日風亭留客騎、三冬寒冽、漫天雪浪駐征帆。&lt;/p&gt;
&lt;p&gt;梧對竹、柏對杉。夏濩對韶咸。澗瀍對溱洧、鞏洛對峭函。藏書洞、避詔巖。脫俗對超凡。賢人羞獻媚、正士嫉工讒。霸越謀臣推少伯、佐唐蕃將重渾瑊。鄴下狂生、羯鼓三撾捐錦襖、江州司馬、琵琶一曲濕青衫。&lt;/p&gt;
&lt;p&gt;袍對笏、履對衫。匹馬對孤帆。琢磨對雕鏤、刻劃對鐫鑱。辰北拱、日西銜。卮漏對鼎饞。江邊生杜若、海外樹都咸。但得恢恢存利刃、何堪咄咄達空函。彩鳳知音、樂典后夔須九奏、金人守口、聖如尼父亦三緘。&lt;/p&gt;
 ]]></description>
        </item>
        <item>
            <guid isPermalink="true">https://hanaai.xyz/hello-world/</guid>
            <title>Hello World</title>
            <link>https://hanaai.xyz/hello-world/</link>
            <pubDate>Thu, 20 Jul 2023 03:35:46 +0800</pubDate>
            <description><![CDATA[ &lt;p&gt;Welcome to &lt;span class=&#34;exturl&#34; data-url=&#34;aHR0cHM6Ly9oZXhvLmlvLw==&#34;&gt;Hexo&lt;/span&gt;! This is your very first post. Check &lt;span class=&#34;exturl&#34; data-url=&#34;aHR0cHM6Ly9oZXhvLmlvL2RvY3Mv&#34;&gt;documentation&lt;/span&gt; for more info. If you get any problems when using Hexo, you can find the answer in &lt;span class=&#34;exturl&#34; data-url=&#34;aHR0cHM6Ly9oZXhvLmlvL2RvY3MvdHJvdWJsZXNob290aW5nLmh0bWw=&#34;&gt;troubleshooting&lt;/span&gt; or you can ask me on &lt;span class=&#34;exturl&#34; data-url=&#34;aHR0cHM6Ly9naXRodWIuY29tL2hleG9qcy9oZXhvL2lzc3Vlcw==&#34;&gt;GitHub&lt;/span&gt;.&lt;/p&gt;
&lt;h2 id=&#34;quick-start&#34;&gt;&lt;a class=&#34;anchor&#34; href=&#34;#quick-start&#34;&gt;#&lt;/a&gt; Quick Start&lt;/h2&gt;
&lt;h3 id=&#34;create-a-new-post&#34;&gt;&lt;a class=&#34;anchor&#34; href=&#34;#create-a-new-post&#34;&gt;#&lt;/a&gt; Create a new post&lt;/h3&gt;
&lt;figure class=&#34;highlight bash&#34;&gt;&lt;figcaption data-lang=&#34;bash&#34;&gt;&lt;span&gt;h&lt;/span&gt;&lt;/figcaption&gt;&lt;table&gt;&lt;tr&gt;&lt;td data-num=&#34;1&#34;&gt;&lt;/td&gt;&lt;td&gt;&lt;pre&gt;$ hexo new &lt;span class=&#34;token string&#34;&gt;&#34;My New Post&#34;&lt;/span&gt;&lt;/pre&gt;&lt;/td&gt;&lt;/tr&gt;&lt;/table&gt;&lt;/figure&gt;&lt;p&gt;More info: &lt;span class=&#34;exturl&#34; data-url=&#34;aHR0cHM6Ly9oZXhvLmlvL2RvY3Mvd3JpdGluZy5odG1s&#34;&gt;Writing&lt;/span&gt;&lt;/p&gt;
&lt;h3 id=&#34;run-server&#34;&gt;&lt;a class=&#34;anchor&#34; href=&#34;#run-server&#34;&gt;#&lt;/a&gt; Run server&lt;/h3&gt;
&lt;figure class=&#34;highlight bash&#34;&gt;&lt;figcaption data-lang=&#34;bash&#34;&gt;&lt;span&gt;h&lt;/span&gt;&lt;/figcaption&gt;&lt;table&gt;&lt;tr&gt;&lt;td data-num=&#34;1&#34;&gt;&lt;/td&gt;&lt;td&gt;&lt;pre&gt;$ hexo server&lt;/pre&gt;&lt;/td&gt;&lt;/tr&gt;&lt;/table&gt;&lt;/figure&gt;&lt;p&gt;More info: &lt;span class=&#34;exturl&#34; data-url=&#34;aHR0cHM6Ly9oZXhvLmlvL2RvY3Mvc2VydmVyLmh0bWw=&#34;&gt;Server&lt;/span&gt;&lt;/p&gt;
&lt;h3 id=&#34;generate-static-files&#34;&gt;&lt;a class=&#34;anchor&#34; href=&#34;#generate-static-files&#34;&gt;#&lt;/a&gt; Generate static files&lt;/h3&gt;
&lt;figure class=&#34;highlight bash&#34;&gt;&lt;figcaption data-lang=&#34;bash&#34;&gt;&lt;span&gt;h&lt;/span&gt;&lt;/figcaption&gt;&lt;table&gt;&lt;tr&gt;&lt;td data-num=&#34;1&#34;&gt;&lt;/td&gt;&lt;td&gt;&lt;pre&gt;$ hexo generate&lt;/pre&gt;&lt;/td&gt;&lt;/tr&gt;&lt;/table&gt;&lt;/figure&gt;&lt;p&gt;More info: &lt;span class=&#34;exturl&#34; data-url=&#34;aHR0cHM6Ly9oZXhvLmlvL2RvY3MvZ2VuZXJhdGluZy5odG1s&#34;&gt;Generating&lt;/span&gt;&lt;/p&gt;
&lt;h3 id=&#34;deploy-to-remote-sites&#34;&gt;&lt;a class=&#34;anchor&#34; href=&#34;#deploy-to-remote-sites&#34;&gt;#&lt;/a&gt; Deploy to remote sites&lt;/h3&gt;
&lt;figure class=&#34;highlight bash&#34;&gt;&lt;figcaption data-lang=&#34;bash&#34;&gt;&lt;span&gt;h&lt;/span&gt;&lt;/figcaption&gt;&lt;table&gt;&lt;tr&gt;&lt;td data-num=&#34;1&#34;&gt;&lt;/td&gt;&lt;td&gt;&lt;pre&gt;$ hexo deploy&lt;/pre&gt;&lt;/td&gt;&lt;/tr&gt;&lt;/table&gt;&lt;/figure&gt;&lt;p&gt;More info: &lt;span class=&#34;exturl&#34; data-url=&#34;aHR0cHM6Ly9oZXhvLmlvL2RvY3Mvb25lLWNvbW1hbmQtZGVwbG95bWVudC5odG1s&#34;&gt;Deployment&lt;/span&gt;&lt;/p&gt;
 ]]></description>
        </item>
    </channel>
</rss>
